b'{{Przekierowanie|Pies|[[Pies (ujednoznacznienie)]]}}\n{{Warsztat PopArt}}\n{{Zwierz\xc4\x99 infobox\n |nazwa zwyczajowa = Pies domowy\n |nazwa \xc5\x82aci\xc5\x84ska   = \'\'Canis lupus familiaris\'\'\n |TSN              = 726821\n |zoolog           = [[Karol Linneusz|Linnaeus]], 1758\n |okres istnienia  = \n |grafika          = Collage of Nine Dogs.jpg\n |opis grafiki     = \n |gromada          = [[ssaki]]\n |podgromada       = [[\xc5\xbcyworodne]]\n |infragromada     = [[\xc5\x82o\xc5\xbcyskowce]]\n |rz\xc4\x85d             = [[drapie\xc5\xbcne]]\n |podrz\xc4\x85d          = [[psokszta\xc5\x82tne]]\n |rodzina          = [[psowate]]\n |rodzaj           = [[Wilk (rodzaj ssaka)|wilk]]\n |gatunek          = [[wilk szary]]\n |podgatunek       = \'\'\'pies domowy\'\'\'\n |synonimy         = \n* Canis lupus\'\' f. \'\'familiaris\'\' Linnaeus, 1758\n* \'\'Canis familiaris\'\' Linnaeus, 1758\n* \'\'Canis familiarus domesticus\'\' Linnaeus, 1758\n |wikispecies      = Canis lupus familiaris\n |commons          = Category:Dogs\n |wikis\xc5\x82ownik      = pies domowy\n}}\n\'\'\'Pies domowy\'\'\'{{r|Cichocki&inni}} (\'\'Canis lupus familiaris\'\') \xe2\x80\x93 udomowiona forma [[wilk szary|wilka szarego]], ssaka [[drapie\xc5\xbcne]]go z rodziny [[psowate|psowatych]] (Canidae), uznawana przez niekt\xc3\xb3rych za podgatunek wilka{{r|msw3|adw}}, a przez innych za odr\xc4\x99bny [[gatunek (biologia)|gatunek]]{{fakt|data=2013-09}}, opisywany pod synonimicznymi nazwami \'\'Canis lupus familiaris\'\' lub \'\'Canis familiaris\'\'. Od czasu jego [[Domestykacja zwierz\xc4\x85t|udomowienia]] powsta\xc5\x82o wiele [[Rasy psa|ras]], znacznie r\xc3\xb3\xc5\xbcni\xc4\x85cych si\xc4\x99 morfologi\xc4\x85 i cechami u\xc5\xbcytkowymi. Rasy pierwotne powstawa\xc5\x82y g\xc5\x82\xc3\xb3wnie w wyniku presji \xc5\x9brodowiskowej. Rasy wsp\xc3\xb3\xc5\x82czesne uzyskano w wyniku [[Dob\xc3\xb3r hodowlany|doboru sztucznego]].\n\n== Taksonomia ==\n[[Karol Linneusz]] opisa\xc5\x82 naukowo psa w 1758 r. pod nazw\xc4\x85 \'\'Canis familiaris\'\' <small>Linnaeus, 1758</small>. W tej samej pracy Linneusz opisa\xc5\x82 wilka pod nazw\xc4\x85 \'\'Canis lupus\'\'. Kiedy uzgodniono, \xc5\xbce pies prawdopodobnie pochodzi od wilka, nazwa [[Systematyka organizm\xc3\xb3w|systematyczna]] (naukowa) psa zosta\xc5\x82a zmieniona zgodnie z zasadami nomenklatury zoologicznej na \'\'Canis lupus\'\' f. \'\'familiaris\'\' \xe2\x80\x93 czyli \'\'forma domowa wilka\'\', w skr\xc3\xb3cie \'\'C. l. familiaris\'\'. Ze wzgl\xc4\x99du na powszechno\xc5\x9b\xc4\x87 stosowania pierwszej nazwy, jak\xc4\x85 nada\xc5\x82 psu Linneusz \xe2\x80\x93 \'\'Canis familiaris\'\', w 2003 r. Mi\xc4\x99dzynarodowa Komisja Nomenklatury Zoologicznej dopu\xc5\x9bci\xc5\x82a stosowanie obydwu nazw jako poprawnych nazw naukowych<ref>Zobacz [[Nomenklatura zoologiczna#Wyj\xc4\x85tki|Zasady tworzenia nazw systematycznych]].</ref>. Zar\xc3\xb3wno \'\'Canis familiaris\'\', jak i \'\'Canis lupus familiaris\'\' s\xc4\x85 poprawnymi nazwami systematycznymi psa domowego. T\xc4\x99 drug\xc4\x85 nazw\xc4\x99 mo\xc5\xbcna traktowa\xc4\x87 jako trynominaln\xc4\x85 nazw\xc4\x99 [[podgatunek|podgatunku]] lub jako uproszczony zapis nazwy formy udomowionej \'\'Canis lupus\'\' f. \'\'familiaris\'\', zale\xc5\xbcnie od tego, czy uwa\xc5\xbca\xc4\x87 psa domowego za podgatunek wilka{{fakt|data=2013-09}}.\n\n== Budowa i wygl\xc4\x85d ==\n{{osobny artyku\xc5\x82|anatomia psa|ch\xc3\xb3d psa}}\nR\xc3\xb3\xc5\xbcnorodno\xc5\x9b\xc4\x87 [[Rasy psa|ras ps\xc3\xb3w]], zar\xc3\xb3wno pod wzgl\xc4\x99dem budowy, jak i usposobienia, by\xc5\x82a obiektem bada\xc5\x84 m.in. grupy mi\xc4\x99dzynarodowych naukowc\xc3\xb3w z uniwersytet\xc3\xb3w [[Utah]] i brytyjskiego Waltham Center for Pet Nutrition, kt\xc3\xb3re nale\xc5\xbc\xc4\x85 do korporacji \'\'Mars\'\', b\xc4\x99d\xc4\x85cej producentem karmy dla ps\xc3\xb3w. Otrzymane wyniki bada\xc5\x84 odkry\xc5\x82y, \xc5\xbce cechy fizyczne, jak i charakterologiczne s\xc4\x85 zale\xc5\xbcne od [[genotyp]]u. Badania koncentrowa\xc5\x82y si\xc4\x99 na wyszukiwaniu niewielkich r\xc3\xb3\xc5\xbcnic w materiale genetycznym, tak zwanych \'\'[[polimorfizm (genetyka)|polimorfizm\xc3\xb3w]] pojedynczego [[nukleotydy|nukleotydu]]\'\'<ref name="Genetics">{{Cytuj pismo |nazwisko=Jones |imi\xc4\x99=Paul |nazwisko2=Chase |imi\xc4\x992=Kevin |nazwisko3=Martin |imi\xc4\x993=Alan |autor4=Elaine A. Ostrander i Karl G. Lark |tytu\xc5\x82=Single-Nucleotide-Polymorphism-Based Association Mapping of Dog Stereotypes |czasopismo=Genetics |wolumin=179 |strony=1033\xe2\x80\x931044 |rok=2008 |doi=10.1534/genetics.108.087866 |j\xc4\x99zyk=en}}</ref>.\n[[Plik:Mieszaniec czarny 978.jpg|thumb|[[Pies nierasowy]]. W latach 50. prowadzone badania w Stanach Zjednoczonych oraz Szwajcarii potwierdzi\xc5\x82y, \xc5\xbce z ca\xc5\x82ej populacji ps\xc3\xb3w wyst\xc4\x99puj\xc4\x85cych w tych krajach tylko 25% stanowi\xc4\x85 psy rasowe, pozosta\xc5\x82a cz\xc4\x99\xc5\x9b\xc4\x87 to w r\xc3\xb3\xc5\xbcnej proporcji miesza\xc5\x84ce<ref>Hans R\xc3\xa4ber \xe2\x80\x9eEncyklopedia Ps\xc3\xb3w Rasowych\xe2\x80\x9d Tom I, s. 15.</ref>]]\nW literaturze kynologicznej s\xc4\x85 przytaczane systemy identyfikacji ras, kt\xc3\xb3re mog\xc4\x85 by\xc4\x87 oparte m.in. na kryteriach ich u\xc5\xbcytkowo\xc5\x9bci lub na cechach wygl\xc4\x85du zewn\xc4\x99trznego. David Alderton<ref>David Alderton: \xe2\x80\x9ePsy\xe2\x80\x9d s. 28\xe2\x80\x9337.</ref> (tak\xc5\xbce Anna Maria Kr\xc3\xa4mer) prezentuje podzia\xc5\x82 ras ps\xc3\xb3w ze wzgl\xc4\x99du na ich wzrost oraz mas\xc4\x99 cia\xc5\x82a. Wymiary te, w zale\xc5\xbcno\xc5\x9bci od rasy, wahaj\xc4\x85 si\xc4\x99 od. ok. 25 cm do nawet ok. 1 metra [[wysoko\xc5\x9b\xc4\x87 w k\xc5\x82\xc4\x99bie|wysoko\xc5\x9bci w k\xc5\x82\xc4\x99bie]]. Masa cia\xc5\x82a ps\xc3\xb3w waha si\xc4\x99 od 1 do ok. 100 kg.\n\nDavid Alderton wprowadza tak\xc5\xbce og\xc3\xb3lne rozr\xc3\xb3\xc5\xbcnienie ras ps\xc3\xb3w ze wzgl\xc4\x99du na:\n* kszta\xc5\x82t g\xc5\x82owy, gdzie wyr\xc3\xb3\xc5\xbcnia trzy podstawowe kategorie:\n** psy okr\xc4\x85g\xc5\x82og\xc5\x82owe, g\xc5\x82\xc3\xb3wnie zaliczane s\xc4\x85 tu rasy posiadaj\xc4\x85ce kr\xc3\xb3tkie [[kufa (kynologia)|kufy]] (jak u rasy [[cavalier king charles spaniel]]);\n** psy d\xc5\x82ugog\xc5\x82owe, z wyd\xc5\x82u\xc5\xbconymi kufami (np. [[whippet]]);\n** psy o kszta\xc5\x82cie g\xc5\x82owy kwadratowym, o mocnych i kr\xc3\xb3tkich szcz\xc4\x99kach (np. takich jak u [[bulmastif]]a);\n* typ uszu, gdzie s\xc4\x85 wyszczeg\xc3\xb3lnione:\n** uszy d\xc5\x82ugie (jak u rasy [[bloodhound]]);\n** uszy kr\xc3\xb3tkie ([[terier czeski]]), do kt\xc3\xb3rych zaliczane s\xc4\x85 uszy \'\'\xc5\x82amane\'\', czyli charakterystycznie wywini\xc4\x99te do przodu, tak jak wyst\xc4\x99puje to np. u [[foksterier kr\xc3\xb3tkow\xc5\x82osy|foksteriera kr\xc3\xb3tkow\xc5\x82osego]] lub u [[owczarek szkocki d\xc5\x82ugow\xc5\x82osy|owczarka szkockiego d\xc5\x82ugow\xc5\x82osego]];\n** uszy stoj\xc4\x85ce (tego typu uszy wyst\xc4\x99puj\xc4\x85 np. u [[husky syberyjski]]ego);\n* d\xc5\x82ugo\xc5\x9b\xc4\x87 [[sier\xc5\x9b\xc4\x87|sier\xc5\x9bci]], gdzie rasy psa s\xc4\x85 podzielone na trzy grupy:\n** psy d\xc5\x82ugow\xc5\x82ose;\n** psy kr\xc3\xb3tkow\xc5\x82ose;\n** psy szorstkow\xc5\x82ose.\nIstniej\xc4\x85 rasy, w kt\xc3\xb3rych wyst\xc4\x99puj\xc4\x85 odmiany ps\xc3\xb3w o wszystkich trzech wariantach d\xc5\x82ugo\xc5\x9bci szaty (np. wy\xc5\xbc\xc5\x82y niemieckie, [[jamnik]]), cz\xc4\x99\xc5\x9bciej jednak wyst\xc4\x99puje kt\xc3\xb3ry\xc5\x9b z wariant\xc3\xb3w w postaci dominuj\xc4\x85cej (liczniejszej), preferowanej przez hodowc\xc3\xb3w, na przyk\xc5\x82ad z powodu lepszej u\xc5\xbcytkowo\xc5\x9bci rasy o konkretnej d\xc5\x82ugo\xc5\x9bci w\xc5\x82osa w okre\xc5\x9blonych warunkach \xc5\x9brodowiskowych. Powy\xc5\xbcszy podzia\xc5\x82 nie uwzgl\xc4\x99dnia wyst\xc4\x99powania ras ps\xc3\xb3w ca\xc5\x82kowicie nieow\xc5\x82osionych (jak np. [[nagi pies peruwia\xc5\x84ski]]) lub cz\xc4\x99\xc5\x9bciowo ow\xc5\x82osionych (jak np. [[grzywacz chi\xc5\x84ski]]).\n\n== Wiek psa ==\n[[Plik:Aesir amstaffs 2016 blue puppies.jpg|thumb|Szczeni\xc4\x99ta [[Ameryka\xc5\x84ski staffordshire terier|ameryka\xc5\x84skiego staffordshire teriera]]]]\n[[Plik:10 yr old Mastiff.JPG|thumb|[[Mastif neapolita\xc5\x84ski]] w wieku 10 lat]]\n{{osobny artyku\xc5\x82|proces starzenia si\xc4\x99 ps\xc3\xb3w}}\nWiek psa okre\xc5\x9bla si\xc4\x99 m.in. po ogl\xc4\x99dzinach stanu [[uz\xc4\x99bienie|uz\xc4\x99bienia]] oraz ilo\xc5\x9bci siwych w\xc5\x82os\xc3\xb3w na g\xc5\x82owie. U ps\xc3\xb3w w wieku ok. 7 lat s\xc4\x85 widoczne starcia na [[kie\xc5\x82|k\xc5\x82ach]] oraz [[siekacz]]ach, w 10\xe2\x80\x9312 roku \xc5\xbcycia nast\xc4\x99puje wypadanie z\xc4\x99b\xc3\xb3w. Psy \xc5\xbcyj\xc4\x85 przeci\xc4\x99tnie 13\xe2\x80\x9314 lat. Najstarszym psem w historii, wed\xc5\x82ug [[Ksi\xc4\x99ga rekord\xc3\xb3w Guinnessa|Ksi\xc4\x99gi rekord\xc3\xb3w Guinnessa]], by\xc5\x82 [[Bluey]], kt\xc3\xb3ry prze\xc5\xbcy\xc5\x82 29 lat, 5 miesi\xc4\x99cy i 7 dni<ref>Guinness Book of World Records 2010.</ref>.\n\nWed\xc5\x82ug [[Kazimierz \xc5\x9aciesi\xc5\x84ski|Kazimierza \xc5\x9aciesi\xc5\x84skiego]] zestawienie por\xc3\xb3wnawcze wieku psa w stosunku do cz\xc5\x82owieka przedstawia si\xc4\x99 nast\xc4\x99puj\xc4\x85co:\n\n{|\n|\n{|class="wikitable"\n! pies\n! cz\xc5\x82owiek\n|-\n| 6 m-cy\n| 10 lat\n|-\n| 10 m-cy\n| 14 lat\n|-\n| 12 m-cy\n| 15 lat\n|-\n| 18 m-cy\n| 20 lat\n|-\n| 2 lata\n| 24 lata\n|-\n| 3 lata\n| 28 lat\n|-\n| 4 lata\n| 32 lata\n|-\n| 5 lat\n| 36 lat\n|-\n| 6 lat\n| 40 lat\n|}\n|\n{|class="wikitable"\n! pies\n! cz\xc5\x82owiek\n|-\n| 7 lat\n| 44 lata\n|-\n| 8 lat\n| 48 lat\n|-\n| 9 lat\n| 52 lata\n|-\n| 10 lat\n| 56 lat\n|-\n| 11 lat\n| 60 lat\n|-\n| 12 lat\n| 64 lata\n|-\n| 13 lat\n| 68 lat\n|-\n| 14 lat\n| 72 lata\n|-\n| 15 lat\n| 76 lat\n|}\n|\n{|class="wikitable"\n! pies\n! cz\xc5\x82owiek\n|-\n| 16 lat\n| 80 lat\n|-\n| 17 lat\n| 84 lata\n|-\n| 18 lat\n| 88 lat\n|-\n| 19 lat\n| 92 lata\n|-\n| 20 lat\n| 96 lat\n|}\n|}\nNiemiecki uczony H. G. Niemandem podaje bardziej og\xc3\xb3lne por\xc3\xb3wnanie wieku psa z cz\xc5\x82owiekiem. Pierwszy rok \xc5\xbcycia psa w prze\xc5\x82o\xc5\xbceniu na \xc5\xbcycie cz\xc5\x82owieka to 14 lat. Drugi rok \xc5\xbcycia psa to 7 lat \xc5\xbcycia cz\xc5\x82owieka \xe2\x80\x93 czyli 2-letni pies to odpowiednik wiekowo 21-latka, a ka\xc5\xbcdy nast\xc4\x99pny rok \xc5\xbcycia psa stanowi 5 lat \xc5\xbcycia cz\xc5\x82owieka<ref>Krystyna Milczarek \xe2\x80\x9ePies\xe2\x80\x9d s. 82.</ref>.\n\n== Zmys\xc5\x82y psa ==\n* Najwa\xc5\xbcniejszym zmys\xc5\x82em dla psa jest [[w\xc4\x99ch]]. Zaczyna si\xc4\x99 nim pos\xc5\x82ugiwa\xc4\x87 ju\xc5\xbc jako \xc5\x9blepe szczeni\xc4\x99. Psy poddane odpowiednim szkoleniom wspomagaj\xc4\x85 s\xc5\x82u\xc5\xbcby mundurowe w tropieniu i rozpoznawaniu przest\xc4\x99pc\xc3\xb3w na podstawie \xc5\x9blad\xc3\xb3w zapachowych zostawionych na miejscu, w kt\xc3\xb3rym tamci przebywali. Proces oswajania nowego, m\xc5\x82odego psa z nowym w\xc5\x82a\xc5\x9bcicielem mo\xc5\xbcna przyspieszy\xc4\x87, k\xc5\x82ad\xc4\x85c mu na legowisko odzie\xc5\xbc przesycon\xc4\x85 zapachem w\xc5\x82a\xc5\x9bciciela. Bardzo cz\xc4\x99sto zdarza si\xc4\x99, \xc5\xbce pies podczas nieobecno\xc5\x9bci swego pana k\xc5\x82adzie si\xc4\x99 na jego odzie\xc5\xbcy.\n* [[Wzrok]] \xe2\x80\x93 wzrok psa jest s\xc5\x82abszy ni\xc5\xbc cz\xc5\x82owieka, a objawia si\xc4\x99 to mniejsz\xc4\x85 zdolno\xc5\x9bci\xc4\x85 spostrzegania przedmiot\xc3\xb3w czy os\xc3\xb3b nieruchomych. Pies za to dobrze sobie radzi w s\xc5\x82abym \xc5\x9bwietle (wspomagaj\xc4\x85c si\xc4\x99 zmys\xc5\x82em w\xc4\x99chu i s\xc5\x82uchu). Rasa psa determinuje nie tylko si\xc5\x82\xc4\x99 wzroku, lecz tak\xc5\xbce zmys\xc5\x82 w\xc4\x99chu, s\xc5\x82uchu oraz dotyku.\n* [[S\xc5\x82uch]] \xe2\x80\x93 zmys\xc5\x82 s\xc5\x82uchu w hierarchii psa stoi za w\xc4\x99chem i przed wzrokiem. Zasi\xc4\x99g s\xc5\x82uchu jest wi\xc4\x99kszy w por\xc3\xb3wnaniu ze s\xc5\x82uchem cz\xc5\x82owieka. Wi\xc4\x99ksza czu\xc5\x82o\xc5\x9b\xc4\x87 s\xc5\x82uchu mo\xc5\xbce powodowa\xc4\x87, \xc5\xbce d\xc5\xbawi\xc4\x99ki o silnym nat\xc4\x99\xc5\xbceniu b\xc4\x99d\xc4\x85 wywo\xc5\x82ywa\xc5\x82y u niego b\xc3\xb3l. Przyj\xc4\x99to, \xc5\xbce psy o uszach stoj\xc4\x85cych lepiej s\xc5\x82ysz\xc4\x85 od k\xc5\x82apouchych.\n* [[Dotyk]] \xe2\x80\x93 wra\xc5\xbcenia dotykowe pies odbiera ca\xc5\x82\xc4\x85 powierzchni\xc4\x85 cia\xc5\x82a. Najwa\xc5\xbcniejsze s\xc4\x85 dla niego w\xc5\x82osy czuciowe (w\xc4\x85sy) nad oczami oraz pod doln\xc4\x85 warg\xc4\x85. W\xc4\x85sy te zwane [[W\xc5\x82osy czuciowe|wibryssami]] s\xc4\x85 d\xc5\x82ugie i sztywne. Nie wolno ich strzyc.\n* [[Smak (fizjologia)|Smak]] \xe2\x80\x93 wra\xc5\xbcenia smakowe s\xc4\x85 uzale\xc5\xbcnione od wra\xc5\xbce\xc5\x84 w\xc4\x99chowych. Zmys\xc5\x82 ten nie ma dla psa znaczenia w odbieraniu wra\xc5\xbce\xc5\x84 otaczaj\xc4\x85cego \xc5\x9bwiata<ref>Lubomir Smyczy\xc5\x84ski \xe2\x80\x9ePsy, rasy i wychowanie\xe2\x80\x9d, Pa\xc5\x84stwowe Wydawnictwo Rolnicze i Le\xc5\x9bne, Warszawa 1989.</ref>.\n\n== Komunikacja niewerbalna psa ==\n[[Plik:Defileul Ampoita (5165333944).jpg|thumb|Pies zapraszaj\xc4\x85cy do zabawy]]\nPies komunikuje si\xc4\x99 niewerbalnie na wiele r\xc3\xb3\xc5\xbcnych sposob\xc3\xb3w. Sygna\xc5\x82y oznaczaj\xc4\x85ce napi\xc4\x99cie<ref>{{Cytuj |autor = Marta Cier |tytu\xc5\x82 = Cz. VII. Komunikacja niewerbalna wyst\xc4\x99puj\xc4\x85ca u ps\xc3\xb3w |czasopismo = Pies |data =  |issn = 0137-8538 |numer = 4(356)2014 |s = 18}}</ref>:\n* Odwracanie g\xc5\x82owy \xe2\x80\x93 ruch jest szybki i kr\xc3\xb3tki, lub trwa d\xc5\x82u\xc5\xbcej. Pies stosuje go, gdy w jego polu widzenia nagle pojawia si\xc4\x99 inny osobnik, lub gdy ten idzie na wprost niego.\n* Sygnalizacja oczami poprzez np. \xc5\x82agodne spojrzenie, mruganie \xe2\x80\x93 pies wykonuje ten sygna\xc5\x82 na przyk\xc5\x82ad w chwili, w kt\xc3\xb3rej cz\xc5\x82owiek zbyt d\xc5\x82ugo wpatruje si\xc4\x99 w jego oczy.\n* Odwracanie si\xc4\x99 \xe2\x80\x93 sygna\xc5\x82 oznaczaj\xc4\x85cy du\xc5\xbce napi\xc4\x99cie u psa. Stosowany, gdy co\xc5\x9b dzieje si\xc4\x99 zbyt szybko, lub niespodziewanie.\n* Oblizywanie nosa \xe2\x80\x93 sygna\xc5\x82 wyst\xc4\x99puj\xc4\x85cy bardzo cz\xc4\x99sto. Pies oblizuje nos bardzo szybkim ruchem. Sygna\xc5\x82 pojawia si\xc4\x99, gdy np. id\xc4\x85c na [[smycz]]y pies zbli\xc5\xbca si\xc4\x99 do \xc5\xbar\xc3\xb3d\xc5\x82a l\xc4\x99ku, kt\xc3\xb3rego nie mo\xc5\xbce unikn\xc4\x85\xc4\x87.\n* Znieruchomienie i powolne poruszanie si\xc4\x99 \xe2\x80\x93 sygna\xc5\x82 wykonywany, by czemu\xc5\x9b zapobiec, np. dwa nowo spotkanie psy b\xc4\x99d\xc4\x85 wzgl\xc4\x99dem siebie bardzo ostro\xc5\xbcne, aby nie doprowadzi\xc4\x87 do konfliktu.\n* Ziewanie \xe2\x80\x93 wyst\xc4\x99puje zar\xc3\xb3wno z powodu ekscytacji, jak i przera\xc5\xbcenia. \n* Podnoszenie \xc5\x82apy \xe2\x80\x93 pies zastyga w bezruchu z \xc5\x82ap\xc4\x85 w g\xc3\xb3r\xc4\x99 w trakcie l\xc4\x99ku lub ekscytacji.\n* W\xc4\x85chanie pod\xc5\x82o\xc5\xbca \xe2\x80\x93 pies trzyma nos przy ziemi i jednocze\xc5\x9bnie niespokojnie obserwuje otoczenie. Jest reakcj\xc4\x85 na du\xc5\xbcy stres, krzyk.\n* K\xc5\x82adzenie si\xc4\x99 \xe2\x80\x93 po\xc5\x82o\xc5\xbcenie si\xc4\x99 na plecach jest sygna\xc5\x82em podda\xc5\x84czym, za\xc5\x9b po\xc5\x82o\xc5\xbcenie si\xc4\x99 na brzuchu jest sygna\xc5\x82em bardzo du\xc5\xbcego napi\xc4\x99cia.\n\n== Historia i udomowienie psa ==\n[[Plik:Borneo dog.jpg|thumb|Pies z [[Borneo]] ma cechy ps\xc3\xb3w ras pierwotnych, takich jak [[basenji]]]]\n[[Plik:Tesem.jpg|thumb|Wizerunek staroegipskiego charta, nazywanego \'\'[[Tesem]]\'\' \xe2\x80\x93 przodka chart\xc3\xb3w \xc5\x9br\xc3\xb3dziemnomorskich]]\nIstnieje kilka teorii na temat pochodzenia psa domowego. [[genetyka|Genetyczne]] badania przeprowadzone w 2002 r. sugerowa\xc5\x82y, \xc5\xbce psy pochodz\xc4\x85 od euroazjatyckich wilk\xc3\xb3w, od kt\xc3\xb3rych oddzieli\xc5\x82y si\xc4\x99 oko\xc5\x82o 125 tysi\xc4\x99cy lat temu, a osobny gatunek ostatecznie wytworzy\xc5\x82y 15-40 tysi\xc4\x99cy lat temu. Wed\xc5\x82ug Hansa R\xc3\xa4bera argumentami potwierdzaj\xc4\x85cymi t\xc4\x99 teori\xc4\x99 s\xc4\x85 tak\xc5\xbce:\n* podobie\xc5\x84stwa w kszta\xc5\x82cie powierzchni czwartych [[z\xc4\x85b przedtrzonowy|z\xc4\x99b\xc3\xb3w przedtrzonowych]]\n* ci\xc4\x99\xc5\xbcar [[kresom\xc3\xb3zgowie|m\xc3\xb3zgu]] psa jest najbardziej zbli\xc5\xbcony do ci\xc4\x99\xc5\xbcaru i obj\xc4\x99to\xc5\x9bci m\xc3\xb3zgu wilka (u psa jest on mniejszy o ok. 30%, u szakala r\xc3\xb3\xc5\xbcnice by\xc5\x82y wi\xc4\x99ksze). Zwi\xc4\x85zane jest to z faktem skr\xc3\xb3cenia si\xc4\x99 u psa trzewioczaszki w stosunku do m\xc3\xb3zgoczaszki.\n* badania [[krew|krwi]], wykazuj\xc4\x85ce w budowie [[bia\xc5\x82ka|bia\xc5\x82ek]] okre\xc5\x9blonej grupy najwi\xc4\x99ksze podobie\xc5\x84stwa do krwi wilka\n* badania [[etologia|etologiczne]] potwierdzi\xc5\x82y zbie\xc5\xbcno\xc5\x9b\xc4\x87 zachowa\xc5\x84 spo\xc5\x82ecznych w\xc5\x9br\xc3\xb3d [[wataha|watah]] wilk\xc3\xb3w i sfor ps\xc3\xb3w.\n\nDo kilku pozosta\xc5\x82ych teorii mo\xc5\xbcna zaliczy\xc4\x87 t\xc4\x99, wed\xc5\x82ug kt\xc3\xb3rej udzia\xc5\x82 w powstaniu psa domowego maj\xc4\x85 [[Kojot preriowy|kojoty]] i [[szakal]]e, zw\xc5\x82aszcza na terenach ich naturalnego wyst\xc4\x99powania ([[Ameryka P\xc3\xb3\xc5\x82nocna]] i [[Anatolia|Azja Mniejsza]]).\n\nWed\xc5\x82ug bada\xc5\x84 genetycznych przeprowadzonych przez Adama Boyko i wsp\xc3\xb3\xc5\x82pracownik\xc3\xb3w z [[Uniwersytet Cornella|Uniwersytetu Cornella]] w USA mo\xc5\xbcna domniemywa\xc4\x87, \xc5\xbce psy pochodz\xc4\x85 z Afryki, a nie jak dot\xc4\x85d s\xc4\x85dzono z Azji. W magazynie \xe2\x80\x9e[[Proceedings of the National Academy of Sciences of the United States of America|Proceedings of the National Academy of Sciences]]\xe2\x80\x9d opublikowali oni w 2009 r. artyku\xc5\x82 z rezultatami swoich bada\xc5\x84, kt\xc3\xb3re pozwalaj\xc4\x85 przypuszcza\xc4\x87, \xc5\xbce psy mog\xc5\x82y rozprzestrzeni\xc4\x87 si\xc4\x99 po \xc5\x9bwiecie z Czarnego L\xc4\x85du, wraz z przodkami cz\xc5\x82owieka. Naukowcy przebadali 318 ps\xc3\xb3w z Afryki, 16 z Puerto-Rico, 102 z USA i kilkaset z innych stron \xc5\x9bwiata i stwierdzili, \xc5\xbce genom afryka\xc5\x84ski jest r\xc3\xb3wnie rozprzestrzeniony w\xc5\x9br\xc3\xb3d ps\xc3\xb3w jak genom azjatycki, podali tym samym w w\xc4\x85tpliwo\xc5\x9b\xc4\x87 teori\xc4\x99 o azjatyckim pochodzeniu psa<ref name="PNAS">{{Cytuj pismo |nazwisko=Boyko |imi\xc4\x99=Adam R. |nazwisko2=Boyko |imi\xc4\x992=Ryan H. |nazwisko3=Boyko |imi\xc4\x993=Corin M. |nazwisko4=Parker |imi\xc4\x994=Heidi G. |autor5=i inni |tytu\xc5\x82=Complex population structure in African village dogs and its implications for inferring dog domestication history |czasopismo=Proceedings of the National Academy of Sciences |wolumin= |wydanie= |strony= |rok=2009 |doi=10.1073/pnas.0902129106 |j\xc4\x99zyk=en}}</ref>.\n\nW 2017 r. zesp\xc3\xb3\xc5\x82 dr. Krishny Veeramahy z Uniwersytetu Stony Brook wykaza\xc5\x82 na podstawie bada\xc5\x84 DNA, \xc5\xbce wszystkie wsp\xc3\xb3\xc5\x82czesne psy pochodz\xc4\x85 od jednej grupy wilk\xc3\xb3w, do udomowienia kt\xc3\xb3rych dosz\xc5\x82o 20-40 tys. lat temu, co stoi w sprzeczno\xc5\x9bci z popularn\xc4\x85 w poprzednich latach teori\xc4\x85, zgodnie z kt\xc3\xb3r\xc4\x85 do udomowienia psa dosz\xc5\x82o dwa razy \xe2\x80\x93 we wschodniej i zachodniej cz\xc4\x99\xc5\x9bci Eurazji<ref>{{Cytuj|autor=Wojciech Moskal|tytu\xc5\x82=Sk\xc4\x85d pochodzi tw\xc3\xb3j pies \xe2\x80\x93 nowa teoria|data=2017-07-20|data dost\xc4\x99pu=2017-07-24|opublikowany=wyborcza.pl|url=http://wyborcza.pl/7,75400,22118091,skad-pochodzi-twoj-pies-nowa-teoria.html}}</ref>.\n\nNajstarszymi tekstami \xc5\x9bwiadcz\xc4\x85cymi o wsp\xc3\xb3\xc5\x82istnieniu psa i cz\xc5\x82owieka s\xc4\x85 teksty pochodz\xc4\x85ce z okresu kultury [[Sumerowie|sumeryjskiej]]<ref>Katarzyna Filipczak, \xe2\x80\x9ePies w \xc5\xbcyciu i wierzeniach naszych przodk\xc3\xb3w\xe2\x80\x9d, \xe2\x80\x9ePies\xe2\x80\x9d nr 1/2000.</ref>.\n\nPsy pochodz\xc4\x85 prawdopodobnie z jednego obszaru Ziemi, [[Daleki Wsch\xc3\xb3d|Azji Wschodniej]], gdzie wydzieli\xc5\x82y si\xc4\x99 z gatunku wilka. Rozprzestrzeni\xc5\x82y si\xc4\x99 potem po ca\xc5\x82ej planecie, konkuruj\xc4\x85c z miejscowymi populacjami [[Wilk szary|wilk\xc3\xb3w]]. \xc5\x9awiadczy o tym ich mniejsza r\xc3\xb3\xc5\xbcnorodno\xc5\x9b\xc4\x87 w miar\xc4\x99 geograficznego oddalenia od Azji Wschodniej.\n\n=== Udomowienie ===\n[[Plik:MetropolitanMalteseRescue.jpg|thumb|Jedn\xc4\x85 z najstarszych ras hodowanych obecnie jest [[malta\xc5\x84czyk]]]]\nPocz\xc4\x85tki [[domestykacja zwierz\xc4\x85t|udomowienia]] psa szacuje si\xc4\x99 na ok. 17-12 tys. lat temu<ref>{{Cytuj pismo |nazwisko=Verginelli |imi\xc4\x99=Fabio |nazwisko2=Capelli |imi\xc4\x992=Cristian |nazwisko3=Coia |imi\xc4\x993=Valentina |nazwisko4=Musiani |imi\xc4\x994=Marco |autor5=i inni |tytu\xc5\x82=Mitochondrial DNA from Prehistoric Canids Highlights Relationships Between Dogs and South-East European Wolves |czasopismo=Molecular Biology and Evolution |wolumin=22 |wydanie=12 |strony=2541\xe2\x80\x932551 |rok=2005 |doi=10.1093/molbev/msi248 |j\xc4\x99zyk=en}}</ref>, by\xc5\x82 on u\xc5\xbcywany przez my\xc5\x9bliwych z [[Syberia|Syberii]], pojawia si\xc4\x99 te\xc5\xbc w [[Palestyna|Palestynie]] oraz w [[Irak]]u.\n\nDo najstarszych o\xc5\x9brodk\xc3\xb3w udomowienia psa zaliczy\xc4\x87 mo\xc5\xbcna obszary [[Europa|Europy]], gdzie znaleziono najstarsze szcz\xc4\x85tki tego zwierz\xc4\x99cia, czyli rejony [[Dania|Danii]], [[Niemcy|Niemiec]] i [[Anglia|Anglii]], a tak\xc5\xbce odkrycia z okolic [[Izrael]]a, [[Iran]]u, [[Japonia|Japonii]], czy [[Turcja|Turcji]]. Odkryto tak\xc5\xbce, \xc5\xbce na terenach [[Idaho]], w [[Stany Zjednoczone|Stanach Zjednoczonych]] 10000 lat temu tak\xc5\xbce \xc5\xbcy\xc5\x82 przedstawiciel psa domowego.\n\nPrace archeologiczne prowadzone w jaskini \'\'Goyet\'\' na terenie [[Belgia|Belgii]] odkry\xc5\x82y pozosta\xc5\x82o\xc5\x9bci szkieletu psa pochodz\xc4\x85ce sprzed 31 tysi\xc4\x99cy lat. Odkrycie weryfikuje dotychczasowe pogl\xc4\x85dy na temat czasu i miejsca udomowienia psa i wskazuje ludzi z [[Kultura oryniacka|kultury oryniackiej]] jako pierwszych hodowc\xc3\xb3w tych zwierz\xc4\x85t. Wykorzystywano je do transportowania zwierzyny \xc5\x82ownej oraz do jej wytropienia. [[Znakowanie izotopowe|Analiza izotopowa]] pozosta\xc5\x82o\xc5\x9bci kostnych pozwala okre\xc5\x9bli\xc4\x87 z pewnym prawdopodobie\xc5\x84stwem, \xc5\xbce pierwsze udomowione psy wygl\xc4\x85dem by\xc5\x82y zbli\xc5\xbcone najbardziej do wsp\xc3\xb3\xc5\x82czesnych [[husky syberyjski]]ch, by\xc5\x82y jednak od nich wi\xc4\x99ksze<ref>\'\'Dwa razy d\xc5\x82u\xc5\xbcsza historia psa\'\', [[Rzeczpospolita (gazeta)|\xe2\x80\x9eRzeczpospolita\xe2\x80\x9d]] z 22 pa\xc5\xbadziernika 2008, s. A21, numer 248 (8149).</ref>.\n\nAlthaus wyr\xc3\xb3\xc5\xbcni\xc5\x82 cztery fazy w procesie domestykacji psa:\n* faza symbiozy, w kt\xc3\xb3rej zar\xc3\xb3wno wilk (odpadki \xc5\xbcywieniowe), jak i cz\xc5\x82owiek (czujno\xc5\x9b\xc4\x87 wilka ostrzegaj\xc4\x85ca przed zbli\xc5\xbcaj\xc4\x85cym si\xc4\x99 niebezpiecze\xc5\x84stwem) czerpi\xc4\x85 korzy\xc5\x9bci ze wsp\xc3\xb3\xc5\x82istnienia.\n* faza zacie\xc5\x9bnienia wi\xc4\x99z\xc3\xb3w z cz\xc5\x82owiekiem, stopniowe blokowanie dost\xc4\x99pu do zwierz\xc4\x85t dziko \xc5\xbcyj\xc4\x85cych.\n* faza \xc5\x9bwiadomej selekcji hodowlanej na potrzeby cz\xc5\x82owieka.\n* faza hodowli psa ze wzgl\xc4\x99du na jego [[eksterier]].\n\nKo\xc5\x9bci wilka odnaleziono u boku szcz\xc4\x85tk\xc3\xb3w ludzkich tak starych jak [[cz\xc5\x82owiek z Boxgrove]] w [[Surrey]], datowanych na 400 tysi\xc4\x99cy lat p.n.e. Czaszki wilk\xc3\xb3w wy\xc5\x82owione z zatopionego obozu [[Koczownik|nomad\xc3\xb3w]], kt\xc3\xb3rzy przeszli z [[Syberia|Syberii]] na [[Alaska|Alask\xc4\x99]], s\xc4\x85 niemal takie same, jak czaszki ich przodk\xc3\xb3w z [[Boxgrove]]. Ich szcz\xc4\x99ki by\xc5\x82y mniej wysuni\xc4\x99te do przodu, a z\xc4\x99by bardziej st\xc5\x82oczone, ale z wygl\xc4\x85du by\xc5\x82y to nadal czaszki dzikich zwierz\xc4\x85t.\n\nMniej wi\xc4\x99cej w tym samym czasie my\xc5\x9bliwi zacz\xc4\x99li ch\xc4\x99tniej u\xc5\xbcywa\xc4\x87 strza\xc5\x82 ni\xc5\xbc w\xc5\x82\xc3\xb3czni. Wilki \xe2\x80\x93 ju\xc5\xbc prawie psy \xe2\x80\x93 sta\xc5\x82y si\xc4\x99 bardziej u\xc5\xbcyteczne (np. do przynoszenia upolowanej zdobyczy) i zacz\xc4\x99\xc5\x82y si\xc4\x99 cieszy\xc4\x87 ludzk\xc4\x85 \xe2\x80\x9eprzyja\xc5\xbani\xc4\x85\xe2\x80\x9d jako zwierz\xc4\x99ta u\xc5\xbcytkowe. W Ein Mallah w Izraelu, w grobie \xe2\x80\x9epierwszych farmer\xc3\xb3w\xe2\x80\x9d, znaleziono szkielet szczeniaka pochowanego obok dziecka. Dzikie zwierz\xc4\x99ta sta\xc5\x82y si\xc4\x99 cz\xc5\x82onkami rodziny. Wkr\xc3\xb3tce ich pysk uleg\xc5\x82 skr\xc3\xb3ceniu, z\xc4\x99by zmala\xc5\x82y, oczy powi\xc4\x99kszy\xc5\x82y si\xc4\x99 i sta\xc5\x82y okr\xc4\x85g\xc5\x82e.\n\nPozosta\xc5\x82o\xc5\x9bci\xc4\x85 po tamtym prymitywnym zwierz\xc4\x99ciu jest [[\xc5\x9bpiewaj\xc4\x85cy pies z Nowej Gwinei]] oraz dingo. Dingo nie zmieni\xc5\x82 si\xc4\x99 wiele od tamtych czas\xc3\xb3w, ale od tego czasu psy rozprzestrzenia\xc5\x82y si\xc4\x99 po ca\xc5\x82ym prawie \xc5\x9bwiecie (z wyj\xc4\x85tkiem [[Afryka|Afryki]], kt\xc3\xb3ra by\xc5\x82a od nich wolna a\xc5\xbc do ery \xc5\xbcelaza) r\xc3\xb3wnie szybko jak ludzie.\n\n=== Historia psa domowego na ziemiach polskich ===\n[[Plik:PolishHound-ChPl.MlChPl-SULTAN-UszyNa Wiatr-wl.KrzysztofRuta.jpg|thumb|[[Ogar polski]] \xe2\x80\x93 rasa ps\xc3\xb3w go\xc5\x84czych]]\nRudolf Kryspin w \xe2\x80\x9eHistorii psa i kynologii\xe2\x80\x9d napisa\xc5\x82<ref name="ReferenceA">M. Rudolf Kryspin \xe2\x80\x9ePsy rasowe w Polsce; Historia psa i kynologii\xe2\x80\x9d s. 12-13.</ref>, \xc5\xbce najstarsz\xc4\x85 pozosta\xc5\x82o\xc5\x9bci\xc4\x85 psa domowego na terenie [[Polska|Polski]], jest czaszka odkryta w okolicach [[Sandomierz]]a, datowana na ok. 4 tysi\xc4\x85ce lat p.n.e. Na tamtych terenach znaleziono tak\xc5\xbce gr\xc3\xb3b z 1700 roku p.n.e., w kt\xc3\xb3rym pochowano cz\xc5\x82owieka z pi\xc4\x99cioma psami, prawdopodobnie cz\xc5\x82onka starszyzny rodowej. Wykopaliska szcz\xc4\x85tk\xc3\xb3w ps\xc3\xb3w pochodz\xc4\x85ce z okolic [[Opole|Opola]] dostarczaj\xc4\x85 informacji o dw\xc3\xb3ch typach ps\xc3\xb3w hodowanych w tamtych rejonach:\n* pierwszy to typ wi\xc4\x99kszego psa, wygl\xc4\x85dem zbli\xc5\xbconego do wilka;\n* drugi typ by\xc5\x82 mniejszy i zbli\xc5\xbcony do [[szpic]]a.\n\nW okresie [[\xc5\x9bredniowiecze|\xc5\x9bredniowiecza]] na ziemiach polskich najliczniej wyst\xc4\x99powa\xc5\x82y psy wykorzystywane do polowa\xc5\x84 na grubego zwierza. Do takich ps\xc3\xb3w zaliczano [[chart polski|charty]], [[ogar polski|ogary]], [[wy\xc5\xbce\xc5\x82|wy\xc5\xbc\xc5\x82y]] i [[brytan]]y. Przywilej polowania oraz trzymania ps\xc3\xb3w wyznaczonych do tego zadania przypada\xc5\x82 kr\xc3\xb3lom i mo\xc5\xbcnow\xc5\x82adcom, ale tak\xc5\xbce [[opat]]om oraz [[biskup]]om. P\xc3\xb3\xc5\xbaniej psy hodowa\xc5\x82a r\xc3\xb3wnie\xc5\xbc [[szlachta]] ziemia\xc5\x84ska, w celu polowa\xc5\x84 na drobn\xc4\x85 zwierzyn\xc4\x99.\n\nWraz ze spadkiem liczebno\xc5\x9bci zwierzyny le\xc5\x9bnej oraz z nasileniem si\xc4\x99 karczowania coraz wi\xc4\x99kszych po\xc5\x82aci lasu zacz\xc4\x99to rezygnowa\xc4\x87 z hodowli brytan\xc3\xb3w i ogranicza\xc4\x87 liczb\xc4\x99 chart\xc3\xb3w i ogar\xc3\xb3w. W nowych warunkach dobrze radzi\xc5\x82y sobie [[legawiec|legawce]], w tym \xe2\x80\x9ewy\xc5\xbce\xc5\x82 polski \xe2\x80\x93 wodo\xc5\x82az\xe2\x80\x9d, kt\xc3\xb3ry jest jednym z przodk\xc3\xb3w [[wy\xc5\xbce\xc5\x82 niemiecki szorstkow\xc5\x82osy|wy\xc5\xbc\xc5\x82\xc3\xb3w niemieckich szorstkow\xc5\x82osych]].\n\nPolskim \xc5\xbar\xc3\xb3d\xc5\x82em informacji nt. ras ps\xc3\xb3w i ich hodowli z okresu I po\xc5\x82owy XVII wieku, jest ksi\xc4\x85\xc5\xbcka pod tytu\xc5\x82em \xe2\x80\x9eMy\xc5\x9blistwo z Ogary\xe2\x80\x9d autorstwa [[Jan Ostror\xc3\xb3g (1565\xe2\x80\x931622)|Jana Ostroroga]]. Dokument ten jest podr\xc4\x99cznikiem hodowli ras ps\xc3\xb3w najpopularniejszych w tamtym okresie, czyli po\xc5\x9bwi\xc4\x99cony g\xc5\x82\xc3\xb3wnie ogarom i chartom.\n\nNa terenach nizinnych od XVI wieku trzymano \xc5\x82agodne psy strzeg\xc4\x85ce stad [[owca domowa|owiec]], a rozpowszechnione wraz z rozwojem hodowli tego typu rogacizny. Literatura angielska podaje<ref name="ReferenceA"/>, \xc5\xbce importowane do [[Szkocja|Szkocji]] 6 sztuk polskich owczark\xc3\xb3w nizinnych przyczyni\xc5\x82o si\xc4\x99 do powstania rasy [[Bearded collie|Bearded Collie]]. Teza ta jednak wydaje si\xc4\x99 w\xc4\x85tpliwa dla Hansa R\xc3\xa4bera, kt\xc3\xb3ry twierdzi, \xc5\xbce \xe2\x80\x9ewed\xc5\x82ug wiarygodnych \xc5\xbar\xc3\xb3de\xc5\x82 jeszcze przed rokiem 1514 istnia\xc5\x82y na wyspie psy o rozczochranym w\xc5\x82osie\xe2\x80\x9d. Autor ten zak\xc5\x82ada, \xc5\xbce w\xc5\x82a\xc5\x9bnie te psy by\xc5\x82y przodkami bobtaila i bearded collie<ref>Hans R\xc3\xa4ber, \xe2\x80\x9eEncyklopedia ps\xc3\xb3w rasowych\xe2\x80\x9d tom I, Oficyna Wydawnicza MULTICO, Warszawa 1999, s. 356.</ref>.\n\n{{Zobacz te\xc5\xbc|polskie rasy psa}}\n\n== U\xc5\xbcytkowo\xc5\x9b\xc4\x87 ==\n[[Plik:U.S. Air Force military working dog Jackson sits on a U.S. Army M2A3 Bradley Fighting Vehicle before heading out on a mission in Kahn Bani Sahd, Iraq, Feb. 13, 2007.jpg|thumb|[[Malinois|Owczarek belgijski Malinois]] podczas s\xc5\x82u\xc5\xbcby w ameryka\xc5\x84skiej jednostce wojskowej w [[Irak]]u]]\n{{osobny artyku\xc5\x82|Grupy ras ps\xc3\xb3w domowych}}\nPsy ze wzgl\xc4\x99du na funkcje jakie pe\xc5\x82ni\xc4\x85 dla cz\xc5\x82owieka, zosta\xc5\x82y podzielone na typy, b\xc4\x85d\xc5\xba grupy zwi\xc4\x85zane z u\xc5\xbcytkowo\xc5\x9bci\xc4\x85.\nWykorzystywane s\xc4\x85 jako:\n* [[psy my\xc5\x9bliwskie]]\n** [[Pies go\xc5\x84czy|tropowce]] ([[bloodhound]])\n** [[Legawiec|legawce]] ([[pudelpointer]])\n** [[p\xc5\x82ochacz]]e ([[p\xc5\x82ochacz niemiecki]])\n** [[posokowiec|posokowce]] ([[posokowiec bawarski]])\n** [[pies go\xc5\x84czy|go\xc5\x84cze]] ([[go\xc5\x84czy Hamiltona]])\n** [[norowiec|norowce]] ([[jamnik]])\n** [[pies aportuj\xc4\x85cy|psy aportuj\xc4\x85ce]] ([[curly coated retriever]])\n* [[Pies ratowniczy|psy ratownicze]] ([[nowofundland]])\n* [[pies pasterski|psy pasterskie]] ([[anatolian]])\n** [[pies zaganiaj\xc4\x85cy|psy zaganiaj\xc4\x85ce]] ([[bouvier des Flandres]])\n* [[pies str\xc3\xb3\xc5\xbcuj\xc4\x85cy|psy str\xc3\xb3\xc5\xbcuj\xc4\x85ce]] ([[mastif tybeta\xc5\x84ski]])\n** psy str\xc3\xb3\xc5\xbcuj\xc4\x85co-obronne ([[doberman]])\n* psy s\xc5\x82u\xc5\xbcbowe wykorzystywane na potrzeby wojska ([[czarny terier rosyjski]]), policji ([[owczarek niemiecki]]), s\xc5\x82u\xc5\xbcb celnych ([[chodsk\xc3\xbd pes|pies chodzki]])\n* psy zaprz\xc4\x99gowe ([[husky syberyjski]])\n* psy wy\xc5\x9bcigowe ([[greyhound]])\n* psy reprezentacyjne i do towarzystwa ([[pudel miniaturowy]])\n* psy hodowane w celach konsumpcyjnych ([[nagi pies meksyka\xc5\x84ski]])\n* psy wiejskie ([[hovawart]])\n* psy hodowane w celach terapeutycznych ([[labrador retriever]])\n\n== Wp\xc5\x82yw psa na cz\xc5\x82owieka ==\nZesp\xc3\xb3\xc5\x82 ekspert\xc3\xb3w ze szpitala uniwersyteckiego w [[Kuopio]] stwierdzi\xc5\x82, \xc5\xbce dzieci wychowywane w domach z psami s\xc4\x85 zdrowsze<ref>[http://web.archive.org/web/20130607121306/http://wiadomosci.gazeta.pl/wiadomosci/1,114885,12101444,Badania__Dzieci_wychowywane_w_domach_z_psami_sa_zdrowsze.html Dzieci wychowywane w domach z psami s\xc4\x85 zdrowsze].</ref>.\n\n== Medycyna ludowa ==\nNa niekt\xc3\xb3rych obszarach wiejskich w [[Polska|Polsce]] notuje si\xc4\x99 przypadki wytapiania z ps\xc3\xb3w [[smalec|smalcu]] i wykorzystywania go przez [[medycyna ludowa|medycyn\xc4\x99 ludow\xc4\x85]]. Przed zabiciem zwierz\xc4\x99 ok\xc5\x82adane jest kijem{{r|Suminska|WP_skowyt}}. Psi smalec ma by\xc4\x87 remedium na choroby sk\xc3\xb3ry{{r|WdowiakKaczmarek}}, choroby p\xc5\x82uc{{r|Day}} czy [[gru\xc5\xbalica|gru\xc5\xbalic\xc4\x99]]{{r|Suminska}}. Wed\xc5\x82ug [[Dorota Sumi\xc5\x84ska|Doroty Sumi\xc5\x84skiej]] zwyczaj spo\xc5\xbcywania psiego t\xc5\x82uszczu dotar\xc5\x82 do Polski z Azji, a w XIX i na pocz\xc4\x85tku XX psi smalec by\xc5\x82 produkowany przez polskich Cygan\xc3\xb3w{{r|Suminska}}. Wed\xc5\x82ug Katarzyny Bychawskiej, psychologa zwierz\xc4\x99cego, przes\xc4\x85d o medycznych w\xc5\x82a\xc5\x9bciwo\xc5\x9bciach tego t\xc5\x82uszczu bywa \xe2\x80\x9eg\xc5\x82\xc4\x99boko zakorzeniony\xe2\x80\x9d{{r|Trypa}}. Wsp\xc3\xb3\xc5\x82czesne doniesienia medialne o przypadkach wytapiania psiego smalcu w Polsce pochodz\xc4\x85 z okolic I\xc5\x82\xc5\xbcy (2007){{r|Geller|StasiakJurek}}, okolic Cz\xc4\x99stochowy (2009){{r|Day}}, Podhala{{r|tp|Suminska}} i Woli Radziszowskiej (2014){{r|Trypa}}. Obok smalcu, znane s\xc4\x85 przypadki wykorzystywania dawniej przez medycyn\xc4\x99 ludow\xc4\x85 w Polsce psiej [[\xc5\x9blina|\xc5\x9bliny]], kt\xc3\xb3ra mia\xc5\x82aby leczy\xc4\x87 [[czyrak]]i oraz psich odchod\xc3\xb3w zmieszanych z [[w\xc3\xb3dka|w\xc3\xb3dk\xc4\x85]], jako leku na [[\xc5\xbc\xc3\xb3\xc5\x82taczka (medycyna)|\xc5\xbc\xc3\xb3\xc5\x82taczk\xc4\x99]]{{r|WdowiakKaczmarek}}.\n\n{{zobacz te\xc5\xbc|tabu pokarmowe}}\n\n== Psy na znaczkach pocztowych ==\n[[Plik:Newfoundlanddogstamp.jpg|thumb|Kanadyjski znaczek z 1932 roku przedstawiaj\xc4\x85cy [[nowofundland]]a]]\nPies w [[Filatelistyka|filatelistyce]] pojawi\xc5\x82 si\xc4\x99 obok pierwszego [[Znaczek pocztowy|znaczka pocztowego]] w [[Wielka Brytania|Anglii]] w 1840 roku pod postaci\xc4\x85, jaka obecnie nosi nazw\xc4\x99 [[ca\xc5\x82ostka|ca\xc5\x82ostki pocztowej]], czyli tzw. [[Listownik|koperty Mulread\xe2\x80\x99ego]]<ref>[http://en.wikipedia.org/wiki/Mulready_stationery Mulready stationery].</ref>.\n\nOd tego czasu pies cz\xc4\x99sto go\xc5\x9bci\xc5\x82 na znaczku pocztowym jako [[Seria (biologia)|serie]] lub pojedyncze egzemplarze, przedstawiaj\xc4\x85ce poszczeg\xc3\xb3lne [[Rasy psa|rasy]] lub jako motyw w sztuce. Cz\xc4\x99sto jest elementem [[Datownik|kasownika]] okoliczno\xc5\x9bciowego zar\xc3\xb3wno z okazji wystaw ps\xc3\xb3w rasowych, jak te\xc5\xbc r\xc3\xb3\xc5\xbcnego typu imprez np. wy\xc5\x9bcig\xc3\xb3w na [[Alaska|Alasce]] czy uczczenia rocznicy stulecia Kanadyjskiego Zarz\xc4\x85du Hodowc\xc3\xb3w Ps\xc3\xb3w<ref>[http://www.capellaviscomica.pl/capella/index.php?menu=strona_glowna&modules=ciekawostki :: Capella Vis Comica :: Nova Scotia Duck Tolling Retriever].</ref>.\n\nPies jest [[Zodiak chi\xc5\x84ski|znakiem zodiakalnym]] w [[Kalendarz chi\xc5\x84ski|kalendarzu chi\xc5\x84skim]], co w 1994 i 2006 roku wykorzysta\xc5\x82y [[poczta|poczty]] \xc5\x9bwiata.\n\nPies na znaczku pocztowym corocznie pojawia si\xc4\x99 w kilkunastu krajach. Kasownik\xc3\xb3w r\xc3\xb3wnie\xc5\xbc nie brakuje, prym wiod\xc4\x85 [[Stany Zjednoczone]], [[Niemcy]] i [[Francja]]. Polska emitowa\xc5\x82a serie z psami w nast\xc4\x99puj\xc4\x85cych latach: 1963 (w tym znaczek, na kt\xc3\xb3rym znajduje si\xc4\x99 b\xc5\x82\xc4\x85d w pisowni)<ref>[http://web.archive.org/web/20081002082239/http://znaczki-pl.com/lot_detail.php?arch=30&lot=103200 znaczki-pl.com].</ref> 1969, 1989, 2002<ref>{{cytuj stron\xc4\x99| url=http://archiwum-znaczki.poczta-polska.pl/pl/a2002_1.php#3810-3813| tytu\xc5\x82=Emisje znaczk\xc3\xb3w polskich I kwarta\xc5\x82 2002 r.| opublikowany=Poczta Polska, Wydzia\xc5\x82 Us\xc5\x82ug Filatelistycznych| data dost\xc4\x99pu=2017-05-04}}</ref> i 2006, z okazji \xc5\x9awiatowej Wystawy Ps\xc3\xb3w Rasowych organizowanej po raz pierwszy w Polsce, w [[Pozna\xc5\x84|Poznaniu]]. Pierwszy polski znaczek z psem ukaza\xc5\x82 si\xc4\x99 w 1938 roku z okazji V [[Og\xc3\xb3lnopolska Wystawa Filatelistyczna|Og\xc3\xb3lnopolskiej Wystawy Filatelistycznej]] w [[Warszawa|Warszawie]].\n\n== Zobacz te\xc5\xbc ==\n* [[cmentarz dla zwierz\xc4\x85t]]\n* [[kynologia]]\n* [[terapia z udzia\xc5\x82em psa]]\n* [[wystawa ps\xc3\xb3w rasowych]]\n* [[Ma\xc5\x82y Pies]]\n* [[Wielki Pies]]\n* [[Syriusz (mitologia)]]\n* [[Cerber]]\n* [[Zodiak chi\xc5\x84ski]]\n\n== Przypisy ==\n{{Przypisy|\n<ref name="msw3">{{MSW3 | id = 14000752| nazwa = \'\'Canis lupus familiaris\'\'| data = 2016-12-04}}</ref>\n<ref name="Cichocki&inni">{{Cytuj ksi\xc4\x85\xc5\xbck\xc4\x99 | autor = W. Cichocki, A. Wa\xc5\xbcna, J. Cichocki, E. Rajska-Jurgiel, A. Jasi\xc5\x84ski, W. Bogdanowicz| tytu\xc5\x82 = Polskie nazewnictwo ssak\xc3\xb3w \xc5\x9bwiata | wydawca = Muzeum i Instytut Zoologii PAN | miejsce = Warszawa | rok = 2015 | isbn = 978-83-88147-15-9| strony = 148| j\xc4\x99zyk = pl | j\xc4\x99zyk2 = en}}</ref>\n<ref name="adw">{{cytuj stron\xc4\x99 | url = http://animaldiversity.org/accounts/Canis_lupus_familiaris/| tytu\xc5\x82 = \'\'Canis lupus familiaris\'\' dog| autor = T. Dewey, S. Bhagat| praca = Animal Diversity Web | opublikowany = Museum of Zoology University of Michigan| j\xc4\x99zyk = en | data dost\xc4\x99pu = 2016-12-04}}</ref>\n<ref name=Suminska>{{Cytuj stron\xc4\x99 | url = http://www.polityka.pl/tygodnikpolityka/kraj/271382,1,chce-sie-wyc.read | tytu\xc5\x82 = \'\'Chce si\xc4\x99 wy\xc4\x87\'\' | nazwisko = Sumi\xc5\x84ska | imi\xc4\x99 = Dorota | data = 2008-10-28 | opublikowany = Polityka Sp. z o.o. S.K.A. | data dost\xc4\x99pu = 2017-02-12}}</ref>\n<ref name="WP_skowyt">{{Cytuj stron\xc4\x99 | url = http://wiadomosci.wp.pl/psi-smalec-przerazliwy-skowyt-zarzynanych-psow-6031557750428801a?&ticaid=1189d4 | tytu\xc5\x82 = \'\'Psi smalec. Przera\xc5\xbaliwy skowyt zarzynanych ps\xc3\xb3w \'\' | data = 2014-05-16 | praca = WP Wiadomo\xc5\x9bci (wiadomosci.wp.pl) | opublikowany = [[Wirtualna Polska|Grupa WP]] | data dost\xc4\x99pu = 2017-02-12}}</ref>\n<ref name=Day>{{Cytuj pismo | autor = Matthew Day |tytu\xc5\x82 = Polish couple accused of making dog meat delicacy | url = http://www.telegraph.co.uk/news/worldnews/europe/poland/5985367/Polish-couple-accused-of-making-dog-meat-delicacy.html | czasopismo = The Telegraph | data = 7 sierpnia 2009 | wydawca = Telegraph Media Group Limited}}</ref>\n<ref name="WdowiakKaczmarek">{{Cytuj pismo | autor = Lilliana Wdowiak, Joanna Kaczmarek | tytu\xc5\x82 = Psychological aspect in treating skin diseases in Polish ethnomedicine | url = https://books.google.pl/books?hl=en&lr=&id=8Hn0-t4SExgC&oi=fnd&pg=PA30&dq=Poland+dog+lard&ots=fbzvguehgt&sig=ojlV1kFvo4M-Ng37kmQ1XWQhRQU&redir_esc=y#v=onepage&q=Poland%20dog%20lard&f=false| czasopismo = Biopsychosocial Aspects of Health and Disease | wolumin = 1 | strony = 30\xe2\x80\x9339 | data = 2009}}</ref>\n<ref name="tp">{{Cytuj pismo | tytu\xc5\x82 = Psi smalec sprzedam | czasopismo = Tygodnik Podhala\xc5\x84ski | data = 2007-09-27}}</ref>\n<ref name="Trypa">{{Cytuj pismo | autor = Ewa Trypa | tytu\xc5\x82 = Zabijali psy, a wytopiony psi smalec sprzedawali | url = http://www.dziennikpolski24.pl/artykul/3435629,zabijali-psy-a-wytopiony-psi-smalec-sprzedawali,id,t.html| czasopismo = Dziennik Polski | wydawca = Polska Press | data = 14 maja 2014}}</ref>\n<ref name="Geller">{{Cytuj pismo | autor = Andrzej Geller | tytu\xc5\x82 = Przerabiali psy na smalec | url = http://wiadomosci.dziennik.pl/wydarzenia/artykuly/212230,przerabiali-psy-na-smalec.html| czasopismo = Dziennik.pl | wydawca = Infor Biznes | data = 2007-10-13}}</ref>\n<ref name="StasiakJurek">{{Cytuj pismo | autor = Karolina Stasiak, Anna Jurek | tytu\xc5\x82 = I\xc5\x82\xc5\xbca: zapad\xc5\x82 wyrok za u\xc5\x9bmiercanie ps\xc3\xb3w | czasopismo = Gazeta.pl | wydawca = Agora SA | data = 2007-11-30}}</ref>\n}}\n\n== Bibliografia ==\n* Eva-Maria Kr\xc3\xa4mer \'\'Rasy ps\xc3\xb3w\'\', Oficyna Wydawnicza MULTICO, Warszawa 2003\n* Hans R\xc3\xa4ber \'\'Encyklopedia ps\xc3\xb3w rasowych\'\' tom I, Oficyna Wydawnicza MULTICO, Warszawa 1999\n* Hans R\xc3\xa4ber \'\'Encyklopedia ps\xc3\xb3w rasowych\'\' tom II, Oficyna Wydawnicza MULTICO, Warszawa 2001\n* David Alderton \'\'Psy\'\', Wiedza i \xc5\xbbycie, Warszawa 2006\n* Jerzy Kapy\xc5\x9b \'\'Boksery\'\', P.W. EGROS \xe2\x80\x93 Oficyna Wydawnicza Sp. z o.o., Warszawa 1995\n* Ma\xc5\x82gorzata Jurek \'\'Prawdziwy Przyjaciel American Staffordshire Terrier\'\', Wydawnictwo Alkon, Komorniki 1999\n* Lubomir Smyczy\xc5\x84ski \'\'Psy, rasy i wychowanie\'\', Pa\xc5\x84stwowe Wydawnictwo Rolnicze i Le\xc5\x9bne, Warszawa 1989\n* Amanda O\xe2\x80\x99Neill \'\'M\xc3\xb3j pies\'\', Arti Centrum, Warszawa 2008\n\n== Linki zewn\xc4\x99trzne ==\n* [http://repozytorium.fn.org.pl/?q=pl/node/5661 Wystawa ps\xc3\xb3w w Wiedniu] w kronice PKF w bazie [http://repozytorium.fn.org.pl Repozytorium Cyfrowe Filmoteki Narodowej]\n* [http://repozytorium.fn.org.pl/?q=pl/node/4125 Wystawa ps\xc3\xb3w w Warszawie] w kronice PAT w bazie [http://repozytorium.fn.org.pl Repozytorium Cyfrowe Filmoteki Narodowej]\n\n{{Kontrola autorytatywna}}\n\n[[Kategoria:Kynologia]]\n[[Kategoria:Psowate]]\n[[Kategoria:Zwierz\xc4\x99ta hodowlane]]'