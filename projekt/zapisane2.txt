{{Przekierowanie|Pies|[[Pies (ujednoznacznienie)]]}}
{{Warsztat PopArt}}
{{Zwierzę infobox
 |nazwa zwyczajowa = Pies domowy
 |nazwa łacińska   = ''Canis lupus familiaris''
 |TSN              = 726821
 |zoolog           = [[Karol Linneusz|Linnaeus]], 1758
 |okres istnienia  = 
 |grafika          = Collage of Nine Dogs.jpg
 |opis grafiki     = 
 |gromada          = [[ssaki]]
 |podgromada       = [[żyworodne]]
 |infragromada     = [[łożyskowce]]
 |rząd             = [[drapieżne]]
 |podrząd          = [[psokształtne]]
 |rodzina          = [[psowate]]
 |rodzaj           = [[Wilk (rodzaj ssaka)|wilk]]
 |gatunek          = [[wilk szary]]
 |podgatunek       = '''pies domowy'''
 |synonimy         = 
* Canis lupus'' f. ''familiaris'' Linnaeus, 1758
* ''Canis familiaris'' Linnaeus, 1758
* ''Canis familiarus domesticus'' Linnaeus, 1758
 |wikispecies      = Canis lupus familiaris
 |commons          = Category:Dogs
 |wikisłownik      = pies domowy
}}
'''Pies domowy'''{{r|Cichocki&inni}} (''Canis lupus familiaris'') – udomowiona forma [[wilk szary|wilka szarego]], ssaka [[drapieżne]]go z rodziny [[psowate|psowatych]] (Canidae), uznawana przez niektórych za podgatunek wilka{{r|msw3|adw}}, a przez innych za odrębny [[gatunek (biologia)|gatunek]]{{fakt|data=2013-09}}, opisywany pod synonimicznymi nazwami ''Canis lupus familiaris'' lub ''Canis familiaris''. Od czasu jego [[Domestykacja zwierząt|udomowienia]] powstało wiele [[Rasy psa|ras]], znacznie różniących się morfologią i cechami użytkowymi. Rasy pierwotne powstawały głównie w wyniku presji środowiskowej. Rasy współczesne uzyskano w wyniku [[Dobór hodowlany|doboru sztucznego]].

== Taksonomia ==
[[Karol Linneusz]] opisał naukowo psa w 1758 r. pod nazwą ''Canis familiaris'' <small>Linnaeus, 1758</small>. W tej samej pracy Linneusz opisał wilka pod nazwą ''Canis lupus''. Kiedy uzgodniono, że pies prawdopodobnie pochodzi od wilka, nazwa [[Systematyka organizmów|systematyczna]] (naukowa) psa została zmieniona zgodnie z zasadami nomenklatury zoologicznej na ''Canis lupus'' f. ''familiaris'' – czyli ''forma domowa wilka'', w skrócie ''C. l. familiaris''. Ze względu na powszechność stosowania pierwszej nazwy, jaką nadał psu Linneusz – ''Canis familiaris'', w 2003 r. Międzynarodowa Komisja Nomenklatury Zoologicznej dopuściła stosowanie obydwu nazw jako poprawnych nazw naukowych<ref>Zobacz [[Nomenklatura zoologiczna#Wyjątki|Zasady tworzenia nazw systematycznych]].</ref>. Zarówno ''Canis familiaris'', jak i ''Canis lupus familiaris'' są poprawnymi nazwami systematycznymi psa domowego. Tę drugą nazwę można traktować jako trynominalną nazwę [[podgatunek|podgatunku]] lub jako uproszczony zapis nazwy formy udomowionej ''Canis lupus'' f. ''familiaris'', zależnie od tego, czy uważać psa domowego za podgatunek wilka{{fakt|data=2013-09}}.

== Budowa i wygląd ==
{{osobny artykuł|anatomia psa|chód psa}}
Różnorodność [[Rasy psa|ras psów]], zarówno pod względem budowy, jak i usposobienia, była obiektem badań m.in. grupy międzynarodowych naukowców z uniwersytetów [[Utah]] i brytyjskiego Waltham Center for Pet Nutrition, które należą do korporacji ''Mars'', będącej producentem karmy dla psów. Otrzymane wyniki badań odkryły, że cechy fizyczne, jak i charakterologiczne są zależne od [[genotyp]]u. Badania koncentrowały się na wyszukiwaniu niewielkich różnic w materiale genetycznym, tak zwanych ''[[polimorfizm (genetyka)|polimorfizmów]] pojedynczego [[nukleotydy|nukleotydu]]''<ref name="Genetics">{{Cytuj pismo |nazwisko=Jones |imię=Paul |nazwisko2=Chase |imię2=Kevin |nazwisko3=Martin |imię3=Alan |autor4=Elaine A. Ostrander i Karl G. Lark |tytuł=Single-Nucleotide-Polymorphism-Based Association Mapping of Dog Stereotypes |czasopismo=Genetics |wolumin=179 |strony=1033–1044 |rok=2008 |doi=10.1534/genetics.108.087866 |język=en}}</ref>.
[[Plik:Mieszaniec czarny 978.jpg|thumb|[[Pies nierasowy]]. W latach 50. prowadzone badania w Stanach Zjednoczonych oraz Szwajcarii potwierdziły, że z całej populacji psów występujących w tych krajach tylko 25% stanowią psy rasowe, pozostała część to w różnej proporcji mieszańce<ref>Hans Räber „Encyklopedia Psów Rasowych” Tom I, s. 15.</ref>]]
W literaturze kynologicznej są przytaczane systemy identyfikacji ras, które mogą być oparte m.in. na kryteriach ich użytkowości lub na cechach wyglądu zewnętrznego. David Alderton<ref>David Alderton: „Psy” s. 28–37.</ref> (także Anna Maria Krämer) prezentuje podział ras psów ze względu na ich wzrost oraz masę ciała. Wymiary te, w zależności od rasy, wahają się od. ok. 25 cm do nawet ok. 1 metra [[wysokość w kłębie|wysokości w kłębie]]. Masa ciała psów waha się od 1 do ok. 100 kg.

David Alderton wprowadza także ogólne rozróżnienie ras psów ze względu na:
* kształt głowy, gdzie wyróżnia trzy podstawowe kategorie:
** psy okrągłogłowe, głównie zaliczane są tu rasy posiadające krótkie [[kufa (kynologia)|kufy]] (jak u rasy [[cavalier king charles spaniel]]);
** psy długogłowe, z wydłużonymi kufami (np. [[whippet]]);
** psy o kształcie głowy kwadratowym, o mocnych i krótkich szczękach (np. takich jak u [[bulmastif]]a);
* typ uszu, gdzie są wyszczególnione:
** uszy długie (jak u rasy [[bloodhound]]);
** uszy krótkie ([[terier czeski]]), do których zaliczane są uszy ''łamane'', czyli charakterystycznie wywinięte do przodu, tak jak występuje to np. u [[foksterier krótkowłosy|foksteriera krótkowłosego]] lub u [[owczarek szkocki długowłosy|owczarka szkockiego długowłosego]];
** uszy stojące (tego typu uszy występują np. u [[husky syberyjski]]ego);
* długość [[sierść|sierści]], gdzie rasy psa są podzielone na trzy grupy:
** psy długowłose;
** psy krótkowłose;
** psy szorstkowłose.
Istnieją rasy, w których występują odmiany psów o wszystkich trzech wariantach długości szaty (np. wyżły niemieckie, [[jamnik]]), częściej jednak występuje któryś z wariantów w postaci dominującej (liczniejszej), preferowanej przez hodowców, na przykład z powodu lepszej użytkowości rasy o konkretnej długości włosa w określonych warunkach środowiskowych. Powyższy podział nie uwzględnia występowania ras psów całkowicie nieowłosionych (jak np. [[nagi pies peruwiański]]) lub częściowo owłosionych (jak np. [[grzywacz chiński]]).

== Wiek psa ==
[[Plik:Aesir amstaffs 2016 blue puppies.jpg|thumb|Szczenięta [[Amerykański staffordshire terier|amerykańskiego staffordshire teriera]]]]
[[Plik:10 yr old Mastiff.JPG|thumb|[[Mastif neapolitański]] w wieku 10 lat]]
{{osobny artykuł|proces starzenia się psów}}
Wiek psa określa się m.in. po oględzinach stanu [[uzębienie|uzębienia]] oraz ilości siwych włosów na głowie. U psów w wieku ok. 7 lat są widoczne starcia na [[kieł|kłach]] oraz [[siekacz]]ach, w 10–12 roku życia następuje wypadanie zębów. Psy żyją przeciętnie 13–14 lat. Najstarszym psem w historii, według [[Księga rekordów Guinnessa|Księgi rekordów Guinnessa]], był [[Bluey]], który przeżył 29 lat, 5 miesięcy i 7 dni<ref>Guinness Book of World Records 2010.</ref>.

Według [[Kazimierz Ściesiński|Kazimierza Ściesińskiego]] zestawienie porównawcze wieku psa w stosunku do człowieka przedstawia się następująco:

{|
|
{|class="wikitable"
! pies
! człowiek
|-
| 6 m-cy
| 10 lat
|-
| 10 m-cy
| 14 lat
|-
| 12 m-cy
| 15 lat
|-
| 18 m-cy
| 20 lat
|-
| 2 lata
| 24 lata
|-
| 3 lata
| 28 lat
|-
| 4 lata
| 32 lata
|-
| 5 lat
| 36 lat
|-
| 6 lat
| 40 lat
|}
|
{|class="wikitable"
! pies
! człowiek
|-
| 7 lat
| 44 lata
|-
| 8 lat
| 48 lat
|-
| 9 lat
| 52 lata
|-
| 10 lat
| 56 lat
|-
| 11 lat
| 60 lat
|-
| 12 lat
| 64 lata
|-
| 13 lat
| 68 lat
|-
| 14 lat
| 72 lata
|-
| 15 lat
| 76 lat
|}
|
{|class="wikitable"
! pies
! człowiek
|-
| 16 lat
| 80 lat
|-
| 17 lat
| 84 lata
|-
| 18 lat
| 88 lat
|-
| 19 lat
| 92 lata
|-
| 20 lat
| 96 lat
|}
|}
Niemiecki uczony H. G. Niemandem podaje bardziej ogólne porównanie wieku psa z człowiekiem. Pierwszy rok życia psa w przełożeniu na życie człowieka to 14 lat. Drugi rok życia psa to 7 lat życia człowieka – czyli 2-letni pies to odpowiednik wiekowo 21-latka, a każdy następny rok życia psa stanowi 5 lat życia człowieka<ref>Krystyna Milczarek „Pies” s. 82.</ref>.

== Zmysły psa ==
* Najważniejszym zmysłem dla psa jest [[węch]]. Zaczyna się nim posługiwać już jako ślepe szczenię. Psy poddane odpowiednim szkoleniom wspomagają służby mundurowe w tropieniu i rozpoznawaniu przestępców na podstawie śladów zapachowych zostawionych na miejscu, w którym tamci przebywali. Proces oswajania nowego, młodego psa z nowym właścicielem można przyspieszyć, kładąc mu na legowisko odzież przesyconą zapachem właściciela. Bardzo często zdarza się, że pies podczas nieobecności swego pana kładzie się na jego odzieży.
* [[Wzrok]] – wzrok psa jest słabszy niż człowieka, a objawia się to mniejszą zdolnością spostrzegania przedmiotów czy osób nieruchomych. Pies za to dobrze sobie radzi w słabym świetle (wspomagając się zmysłem węchu i słuchu). Rasa psa determinuje nie tylko siłę wzroku, lecz także zmysł węchu, słuchu oraz dotyku.
* [[Słuch]] – zmysł słuchu w hierarchii psa stoi za węchem i przed wzrokiem. Zasięg słuchu jest większy w porównaniu ze słuchem człowieka. Większa czułość słuchu może powodować, że dźwięki o silnym natężeniu będą wywoływały u niego ból. Przyjęto, że psy o uszach stojących lepiej słyszą od kłapouchych.
* [[Dotyk]] – wrażenia dotykowe pies odbiera całą powierzchnią ciała. Najważniejsze są dla niego włosy czuciowe (wąsy) nad oczami oraz pod dolną wargą. Wąsy te zwane [[Włosy czuciowe|wibryssami]] są długie i sztywne. Nie wolno ich strzyc.
* [[Smak (fizjologia)|Smak]] – wrażenia smakowe są uzależnione od wrażeń węchowych. Zmysł ten nie ma dla psa znaczenia w odbieraniu wrażeń otaczającego świata<ref>Lubomir Smyczyński „Psy, rasy i wychowanie”, Państwowe Wydawnictwo Rolnicze i Leśne, Warszawa 1989.</ref>.

== Komunikacja niewerbalna psa ==
[[Plik:Defileul Ampoita (5165333944).jpg|thumb|Pies zapraszający do zabawy]]
Pies komunikuje się niewerbalnie na wiele różnych sposobów. Sygnały oznaczające napięcie<ref>{{Cytuj |autor = Marta Cier |tytuł = Cz. VII. Komunikacja niewerbalna występująca u psów |czasopismo = Pies |data =  |issn = 0137-8538 |numer = 4(356)2014 |s = 18}}</ref>:
* Odwracanie głowy – ruch jest szybki i krótki, lub trwa dłużej. Pies stosuje go, gdy w jego polu widzenia nagle pojawia się inny osobnik, lub gdy ten idzie na wprost niego.
* Sygnalizacja oczami poprzez np. łagodne spojrzenie, mruganie – pies wykonuje ten sygnał na przykład w chwili, w której człowiek zbyt długo wpatruje się w jego oczy.
* Odwracanie się – sygnał oznaczający duże napięcie u psa. Stosowany, gdy coś dzieje się zbyt szybko, lub niespodziewanie.
* Oblizywanie nosa – sygnał występujący bardzo często. Pies oblizuje nos bardzo szybkim ruchem. Sygnał pojawia się, gdy np. idąc na [[smycz]]y pies zbliża się do źródła lęku, którego nie może uniknąć.
* Znieruchomienie i powolne poruszanie się – sygnał wykonywany, by czemuś zapobiec, np. dwa nowo spotkanie psy będą względem siebie bardzo ostrożne, aby nie doprowadzić do konfliktu.
* Ziewanie – występuje zarówno z powodu ekscytacji, jak i przerażenia. 
* Podnoszenie łapy – pies zastyga w bezruchu z łapą w górę w trakcie lęku lub ekscytacji.
* Wąchanie podłoża – pies trzyma nos przy ziemi i jednocześnie niespokojnie obserwuje otoczenie. Jest reakcją na duży stres, krzyk.
* Kładzenie się – położenie się na plecach jest sygnałem poddańczym, zaś położenie się na brzuchu jest sygnałem bardzo dużego napięcia.

== Historia i udomowienie psa ==
[[Plik:Borneo dog.jpg|thumb|Pies z [[Borneo]] ma cechy psów ras pierwotnych, takich jak [[basenji]]]]
[[Plik:Tesem.jpg|thumb|Wizerunek staroegipskiego charta, nazywanego ''[[Tesem]]'' – przodka chartów śródziemnomorskich]]
Istnieje kilka teorii na temat pochodzenia psa domowego. [[genetyka|Genetyczne]] badania przeprowadzone w 2002 r. sugerowały, że psy pochodzą od euroazjatyckich wilków, od których oddzieliły się około 125 tysięcy lat temu, a osobny gatunek ostatecznie wytworzyły 15-40 tysięcy lat temu. Według Hansa Räbera argumentami potwierdzającymi tę teorię są także:
* podobieństwa w kształcie powierzchni czwartych [[ząb przedtrzonowy|zębów przedtrzonowych]]
* ciężar [[kresomózgowie|mózgu]] psa jest najbardziej zbliżony do ciężaru i objętości mózgu wilka (u psa jest on mniejszy o ok. 30%, u szakala różnice były większe). Związane jest to z faktem skrócenia się u psa trzewioczaszki w stosunku do mózgoczaszki.
* badania [[krew|krwi]], wykazujące w budowie [[białka|białek]] określonej grupy największe podobieństwa do krwi wilka
* badania [[etologia|etologiczne]] potwierdziły zbieżność zachowań społecznych wśród [[wataha|watah]] wilków i sfor psów.

Do kilku pozostałych teorii można zaliczyć tę, według której udział w powstaniu psa domowego mają [[Kojot preriowy|kojoty]] i [[szakal]]e, zwłaszcza na terenach ich naturalnego występowania ([[Ameryka Północna]] i [[Anatolia|Azja Mniejsza]]).

Według badań genetycznych przeprowadzonych przez Adama Boyko i współpracowników z [[Uniwersytet Cornella|Uniwersytetu Cornella]] w USA można domniemywać, że psy pochodzą z Afryki, a nie jak dotąd sądzono z Azji. W magazynie „[[Proceedings of the National Academy of Sciences of the United States of America|Proceedings of the National Academy of Sciences]]” opublikowali oni w 2009 r. artykuł z rezultatami swoich badań, które pozwalają przypuszczać, że psy mogły rozprzestrzenić się po świecie z Czarnego Lądu, wraz z przodkami człowieka. Naukowcy przebadali 318 psów z Afryki, 16 z Puerto-Rico, 102 z USA i kilkaset z innych stron świata i stwierdzili, że genom afrykański jest równie rozprzestrzeniony wśród psów jak genom azjatycki, podali tym samym w wątpliwość teorię o azjatyckim pochodzeniu psa<ref name="PNAS">{{Cytuj pismo |nazwisko=Boyko |imię=Adam R. |nazwisko2=Boyko |imię2=Ryan H. |nazwisko3=Boyko |imię3=Corin M. |nazwisko4=Parker |imię4=Heidi G. |autor5=i inni |tytuł=Complex population structure in African village dogs and its implications for inferring dog domestication history |czasopismo=Proceedings of the National Academy of Sciences |wolumin= |wydanie= |strony= |rok=2009 |doi=10.1073/pnas.0902129106 |język=en}}</ref>.

W 2017 r. zespół dr. Krishny Veeramahy z Uniwersytetu Stony Brook wykazał na podstawie badań DNA, że wszystkie współczesne psy pochodzą od jednej grupy wilków, do udomowienia których doszło 20-40 tys. lat temu, co stoi w sprzeczności z popularną w poprzednich latach teorią, zgodnie z którą do udomowienia psa doszło dwa razy – we wschodniej i zachodniej części Eurazji<ref>{{Cytuj|autor=Wojciech Moskal|tytuł=Skąd pochodzi twój pies – nowa teoria|data=2017-07-20|data dostępu=2017-07-24|opublikowany=wyborcza.pl|url=http://wyborcza.pl/7,75400,22118091,skad-pochodzi-twoj-pies-nowa-teoria.html}}</ref>.

Najstarszymi tekstami świadczącymi o współistnieniu psa i człowieka są teksty pochodzące z okresu kultury [[Sumerowie|sumeryjskiej]]<ref>Katarzyna Filipczak, „Pies w życiu i wierzeniach naszych przodków”, „Pies” nr 1/2000.</ref>.

Psy pochodzą prawdopodobnie z jednego obszaru Ziemi, [[Daleki Wschód|Azji Wschodniej]], gdzie wydzieliły się z gatunku wilka. Rozprzestrzeniły się potem po całej planecie, konkurując z miejscowymi populacjami [[Wilk szary|wilków]]. Świadczy o tym ich mniejsza różnorodność w miarę geograficznego oddalenia od Azji Wschodniej.

=== Udomowienie ===
[[Plik:MetropolitanMalteseRescue.jpg|thumb|Jedną z najstarszych ras hodowanych obecnie jest [[maltańczyk]]]]
Początki [[domestykacja zwierząt|udomowienia]] psa szacuje się na ok. 17-12 tys. lat temu<ref>{{Cytuj pismo |nazwisko=Verginelli |imię=Fabio |nazwisko2=Capelli |imię2=Cristian |nazwisko3=Coia |imię3=Valentina |nazwisko4=Musiani |imię4=Marco |autor5=i inni |tytuł=Mitochondrial DNA from Prehistoric Canids Highlights Relationships Between Dogs and South-East European Wolves |czasopismo=Molecular Biology and Evolution |wolumin=22 |wydanie=12 |strony=2541–2551 |rok=2005 |doi=10.1093/molbev/msi248 |język=en}}</ref>, był on używany przez myśliwych z [[Syberia|Syberii]], pojawia się też w [[Palestyna|Palestynie]] oraz w [[Irak]]u.

Do najstarszych ośrodków udomowienia psa zaliczyć można obszary [[Europa|Europy]], gdzie znaleziono najstarsze szczątki tego zwierzęcia, czyli rejony [[Dania|Danii]], [[Niemcy|Niemiec]] i [[Anglia|Anglii]], a także odkrycia z okolic [[Izrael]]a, [[Iran]]u, [[Japonia|Japonii]], czy [[Turcja|Turcji]]. Odkryto także, że na terenach [[Idaho]], w [[Stany Zjednoczone|Stanach Zjednoczonych]] 10000 lat temu także żył przedstawiciel psa domowego.

Prace archeologiczne prowadzone w jaskini ''Goyet'' na terenie [[Belgia|Belgii]] odkryły pozostałości szkieletu psa pochodzące sprzed 31 tysięcy lat. Odkrycie weryfikuje dotychczasowe poglądy na temat czasu i miejsca udomowienia psa i wskazuje ludzi z [[Kultura oryniacka|kultury oryniackiej]] jako pierwszych hodowców tych zwierząt. Wykorzystywano je do transportowania zwierzyny łownej oraz do jej wytropienia. [[Znakowanie izotopowe|Analiza izotopowa]] pozostałości kostnych pozwala określić z pewnym prawdopodobieństwem, że pierwsze udomowione psy wyglądem były zbliżone najbardziej do współczesnych [[husky syberyjski]]ch, były jednak od nich większe<ref>''Dwa razy dłuższa historia psa'', [[Rzeczpospolita (gazeta)|„Rzeczpospolita”]] z 22 października 2008, s. A21, numer 248 (8149).</ref>.

Althaus wyróżnił cztery fazy w procesie domestykacji psa:
* faza symbiozy, w której zarówno wilk (odpadki żywieniowe), jak i człowiek (czujność wilka ostrzegająca przed zbliżającym się niebezpieczeństwem) czerpią korzyści ze współistnienia.
* faza zacieśnienia więzów z człowiekiem, stopniowe blokowanie dostępu do zwierząt dziko żyjących.
* faza świadomej selekcji hodowlanej na potrzeby człowieka.
* faza hodowli psa ze względu na jego [[eksterier]].

Kości wilka odnaleziono u boku szczątków ludzkich tak starych jak [[człowiek z Boxgrove]] w [[Surrey]], datowanych na 400 tysięcy lat p.n.e. Czaszki wilków wyłowione z zatopionego obozu [[Koczownik|nomadów]], którzy przeszli z [[Syberia|Syberii]] na [[Alaska|Alaskę]], są niemal takie same, jak czaszki ich przodków z [[Boxgrove]]. Ich szczęki były mniej wysunięte do przodu, a zęby bardziej stłoczone, ale z wyglądu były to nadal czaszki dzikich zwierząt.

Mniej więcej w tym samym czasie myśliwi zaczęli chętniej używać strzał niż włóczni. Wilki – już prawie psy – stały się bardziej użyteczne (np. do przynoszenia upolowanej zdobyczy) i zaczęły się cieszyć ludzką „przyjaźnią” jako zwierzęta użytkowe. W Ein Mallah w Izraelu, w grobie „pierwszych farmerów”, znaleziono szkielet szczeniaka pochowanego obok dziecka. Dzikie zwierzęta stały się członkami rodziny. Wkrótce ich pysk uległ skróceniu, zęby zmalały, oczy powiększyły się i stały okrągłe.

Pozostałością po tamtym prymitywnym zwierzęciu jest [[śpiewający pies z Nowej Gwinei]] oraz dingo. Dingo nie zmienił się wiele od tamtych czasów, ale od tego czasu psy rozprzestrzeniały się po całym prawie świecie (z wyjątkiem [[Afryka|Afryki]], która była od nich wolna aż do ery żelaza) równie szybko jak ludzie.

=== Historia psa domowego na ziemiach polskich ===
[[Plik:PolishHound-ChPl.MlChPl-SULTAN-UszyNa Wiatr-wl.KrzysztofRuta.jpg|thumb|[[Ogar polski]] – rasa psów gończych]]
Rudolf Kryspin w „Historii psa i kynologii” napisał<ref name="ReferenceA">M. Rudolf Kryspin „Psy rasowe w Polsce; Historia psa i kynologii” s. 12-13.</ref>, że najstarszą pozostałością psa domowego na terenie [[Polska|Polski]], jest czaszka odkryta w okolicach [[Sandomierz]]a, datowana na ok. 4 tysiące lat p.n.e. Na tamtych terenach znaleziono także grób z 1700 roku p.n.e., w którym pochowano człowieka z pięcioma psami, prawdopodobnie członka starszyzny rodowej. Wykopaliska szczątków psów pochodzące z okolic [[Opole|Opola]] dostarczają informacji o dwóch typach psów hodowanych w tamtych rejonach:
* pierwszy to typ większego psa, wyglądem zbliżonego do wilka;
* drugi typ był mniejszy i zbliżony do [[szpic]]a.

W okresie [[średniowiecze|średniowiecza]] na ziemiach polskich najliczniej występowały psy wykorzystywane do polowań na grubego zwierza. Do takich psów zaliczano [[chart polski|charty]], [[ogar polski|ogary]], [[wyżeł|wyżły]] i [[brytan]]y. Przywilej polowania oraz trzymania psów wyznaczonych do tego zadania przypadał królom i możnowładcom, ale także [[opat]]om oraz [[biskup]]om. Później psy hodowała również [[szlachta]] ziemiańska, w celu polowań na drobną zwierzynę.

Wraz ze spadkiem liczebności zwierzyny leśnej oraz z nasileniem się karczowania coraz większych połaci lasu zaczęto rezygnować z hodowli brytanów i ograniczać liczbę chartów i ogarów. W nowych warunkach dobrze radziły sobie [[legawiec|legawce]], w tym „wyżeł polski – wodołaz”, który jest jednym z przodków [[wyżeł niemiecki szorstkowłosy|wyżłów niemieckich szorstkowłosych]].

Polskim źródłem informacji nt. ras psów i ich hodowli z okresu I połowy XVII wieku, jest książka pod tytułem „Myślistwo z Ogary” autorstwa [[Jan Ostroróg (1565–1622)|Jana Ostroroga]]. Dokument ten jest podręcznikiem hodowli ras psów najpopularniejszych w tamtym okresie, czyli poświęcony głównie ogarom i chartom.

Na terenach nizinnych od XVI wieku trzymano łagodne psy strzegące stad [[owca domowa|owiec]], a rozpowszechnione wraz z rozwojem hodowli tego typu rogacizny. Literatura angielska podaje<ref name="ReferenceA"/>, że importowane do [[Szkocja|Szkocji]] 6 sztuk polskich owczarków nizinnych przyczyniło się do powstania rasy [[Bearded collie|Bearded Collie]]. Teza ta jednak wydaje się wątpliwa dla Hansa Räbera, który twierdzi, że „według wiarygodnych źródeł jeszcze przed rokiem 1514 istniały na wyspie psy o rozczochranym włosie”. Autor ten zakłada, że właśnie te psy były przodkami bobtaila i bearded collie<ref>Hans Räber, „Encyklopedia psów rasowych” tom I, Oficyna Wydawnicza MULTICO, Warszawa 1999, s. 356.</ref>.

{{Zobacz też|polskie rasy psa}}

== Użytkowość ==
[[Plik:U.S. Air Force military working dog Jackson sits on a U.S. Army M2A3 Bradley Fighting Vehicle before heading out on a mission in Kahn Bani Sahd, Iraq, Feb. 13, 2007.jpg|thumb|[[Malinois|Owczarek belgijski Malinois]] podczas służby w amerykańskiej jednostce wojskowej w [[Irak]]u]]
{{osobny artykuł|Grupy ras psów domowych}}
Psy ze względu na funkcje jakie pełnią dla człowieka, zostały podzielone na typy, bądź grupy związane z użytkowością.
Wykorzystywane są jako:
* [[psy myśliwskie]]
** [[Pies gończy|tropowce]] ([[bloodhound]])
** [[Legawiec|legawce]] ([[pudelpointer]])
** [[płochacz]]e ([[płochacz niemiecki]])
** [[posokowiec|posokowce]] ([[posokowiec bawarski]])
** [[pies gończy|gończe]] ([[gończy Hamiltona]])
** [[norowiec|norowce]] ([[jamnik]])
** [[pies aportujący|psy aportujące]] ([[curly coated retriever]])
* [[Pies ratowniczy|psy ratownicze]] ([[nowofundland]])
* [[pies pasterski|psy pasterskie]] ([[anatolian]])
** [[pies zaganiający|psy zaganiające]] ([[bouvier des Flandres]])
* [[pies stróżujący|psy stróżujące]] ([[mastif tybetański]])
** psy stróżująco-obronne ([[doberman]])
* psy służbowe wykorzystywane na potrzeby wojska ([[czarny terier rosyjski]]), policji ([[owczarek niemiecki]]), służb celnych ([[chodský pes|pies chodzki]])
* psy zaprzęgowe ([[husky syberyjski]])
* psy wyścigowe ([[greyhound]])
* psy reprezentacyjne i do towarzystwa ([[pudel miniaturowy]])
* psy hodowane w celach konsumpcyjnych ([[nagi pies meksykański]])
* psy wiejskie ([[hovawart]])
* psy hodowane w celach terapeutycznych ([[labrador retriever]])

== Wpływ psa na człowieka ==
Zespół ekspertów ze szpitala uniwersyteckiego w [[Kuopio]] stwierdził, że dzieci wychowywane w domach z psami są zdrowsze<ref>[http://web.archive.org/web/20130607121306/http://wiadomosci.gazeta.pl/wiadomosci/1,114885,12101444,Badania__Dzieci_wychowywane_w_domach_z_psami_sa_zdrowsze.html Dzieci wychowywane w domach z psami są zdrowsze].</ref>.

== Medycyna ludowa ==
Na niektórych obszarach wiejskich w [[Polska|Polsce]] notuje się przypadki wytapiania z psów [[smalec|smalcu]] i wykorzystywania go przez [[medycyna ludowa|medycynę ludową]]. Przed zabiciem zwierzę okładane jest kijem{{r|Suminska|WP_skowyt}}. Psi smalec ma być remedium na choroby skóry{{r|WdowiakKaczmarek}}, choroby płuc{{r|Day}} czy [[gruźlica|gruźlicę]]{{r|Suminska}}. Według [[Dorota Sumińska|Doroty Sumińskiej]] zwyczaj spożywania psiego tłuszczu dotarł do Polski z Azji, a w XIX i na początku XX psi smalec był produkowany przez polskich Cyganów{{r|Suminska}}. Według Katarzyny Bychawskiej, psychologa zwierzęcego, przesąd o medycznych właściwościach tego tłuszczu bywa „głęboko zakorzeniony”{{r|Trypa}}. Współczesne doniesienia medialne o przypadkach wytapiania psiego smalcu w Polsce pochodzą z okolic Iłży (2007){{r|Geller|StasiakJurek}}, okolic Częstochowy (2009){{r|Day}}, Podhala{{r|tp|Suminska}} i Woli Radziszowskiej (2014){{r|Trypa}}. Obok smalcu, znane są przypadki wykorzystywania dawniej przez medycynę ludową w Polsce psiej [[ślina|śliny]], która miałaby leczyć [[czyrak]]i oraz psich odchodów zmieszanych z [[wódka|wódką]], jako leku na [[żółtaczka (medycyna)|żółtaczkę]]{{r|WdowiakKaczmarek}}.

{{zobacz też|tabu pokarmowe}}

== Psy na znaczkach pocztowych ==
[[Plik:Newfoundlanddogstamp.jpg|thumb|Kanadyjski znaczek z 1932 roku przedstawiający [[nowofundland]]a]]
Pies w [[Filatelistyka|filatelistyce]] pojawił się obok pierwszego [[Znaczek pocztowy|znaczka pocztowego]] w [[Wielka Brytania|Anglii]] w 1840 roku pod postacią, jaka obecnie nosi nazwę [[całostka|całostki pocztowej]], czyli tzw. [[Listownik|koperty Mulread’ego]]<ref>[http://en.wikipedia.org/wiki/Mulready_stationery Mulready stationery].</ref>.

Od tego czasu pies często gościł na znaczku pocztowym jako [[Seria (biologia)|serie]] lub pojedyncze egzemplarze, przedstawiające poszczególne [[Rasy psa|rasy]] lub jako motyw w sztuce. Często jest elementem [[Datownik|kasownika]] okolicznościowego zarówno z okazji wystaw psów rasowych, jak też różnego typu imprez np. wyścigów na [[Alaska|Alasce]] czy uczczenia rocznicy stulecia Kanadyjskiego Zarządu Hodowców Psów<ref>[http://www.capellaviscomica.pl/capella/index.php?menu=strona_glowna&modules=ciekawostki :: Capella Vis Comica :: Nova Scotia Duck Tolling Retriever].</ref>.

Pies jest [[Zodiak chiński|znakiem zodiakalnym]] w [[Kalendarz chiński|kalendarzu chińskim]], co w 1994 i 2006 roku wykorzystały [[poczta|poczty]] świata.

Pies na znaczku pocztowym corocznie pojawia się w kilkunastu krajach. Kasowników również nie brakuje, prym wiodą [[Stany Zjednoczone]], [[Niemcy]] i [[Francja]]. Polska emitowała serie z psami w następujących latach: 1963 (w tym znaczek, na którym znajduje się błąd w pisowni)<ref>[http://web.archive.org/web/20081002082239/http://znaczki-pl.com/lot_detail.php?arch=30&lot=103200 znaczki-pl.com].</ref> 1969, 1989, 2002<ref>{{cytuj stronę| url=http://archiwum-znaczki.poczta-polska.pl/pl/a2002_1.php#3810-3813| tytuł=Emisje znaczków polskich I kwartał 2002 r.| opublikowany=Poczta Polska, Wydział Usług Filatelistycznych| data dostępu=2017-05-04}}</ref> i 2006, z okazji Światowej Wystawy Psów Rasowych organizowanej po raz pierwszy w Polsce, w [[Poznań|Poznaniu]]. Pierwszy polski znaczek z psem ukazał się w 1938 roku z okazji V [[Ogólnopolska Wystawa Filatelistyczna|Ogólnopolskiej Wystawy Filatelistycznej]] w [[Warszawa|Warszawie]].

== Zobacz też ==
* [[cmentarz dla zwierząt]]
* [[kynologia]]
* [[terapia z udziałem psa]]
* [[wystawa psów rasowych]]
* [[Mały Pies]]
* [[Wielki Pies]]
* [[Syriusz (mitologia)]]
* [[Cerber]]
* [[Zodiak chiński]]

== Przypisy ==
{{Przypisy|
<ref name="msw3">{{MSW3 | id = 14000752| nazwa = ''Canis lupus familiaris''| data = 2016-12-04}}</ref>
<ref name="Cichocki&inni">{{Cytuj książkę | autor = W. Cichocki, A. Ważna, J. Cichocki, E. Rajska-Jurgiel, A. Jasiński, W. Bogdanowicz| tytuł = Polskie nazewnictwo ssaków świata | wydawca = Muzeum i Instytut Zoologii PAN | miejsce = Warszawa | rok = 2015 | isbn = 978-83-88147-15-9| strony = 148| język = pl | język2 = en}}</ref>
<ref name="adw">{{cytuj stronę | url = http://animaldiversity.org/accounts/Canis_lupus_familiaris/| tytuł = ''Canis lupus familiaris'' dog| autor = T. Dewey, S. Bhagat| praca = Animal Diversity Web | opublikowany = Museum of Zoology University of Michigan| język = en | data dostępu = 2016-12-04}}</ref>
<ref name=Suminska>{{Cytuj stronę | url = http://www.polityka.pl/tygodnikpolityka/kraj/271382,1,chce-sie-wyc.read | tytuł = ''Chce się wyć'' | nazwisko = Sumińska | imię = Dorota | data = 2008-10-28 | opublikowany = Polityka Sp. z o.o. S.K.A. | data dostępu = 2017-02-12}}</ref>
<ref name="WP_skowyt">{{Cytuj stronę | url = http://wiadomosci.wp.pl/psi-smalec-przerazliwy-skowyt-zarzynanych-psow-6031557750428801a?&ticaid=1189d4 | tytuł = ''Psi smalec. Przeraźliwy skowyt zarzynanych psów '' | data = 2014-05-16 | praca = WP Wiadomości (wiadomosci.wp.pl) | opublikowany = [[Wirtualna Polska|Grupa WP]] | data dostępu = 2017-02-12}}</ref>
<ref name=Day>{{Cytuj pismo | autor = Matthew Day |tytuł = Polish couple accused of making dog meat delicacy | url = http://www.telegraph.co.uk/news/worldnews/europe/poland/5985367/Polish-couple-accused-of-making-dog-meat-delicacy.html | czasopismo = The Telegraph | data = 7 sierpnia 2009 | wydawca = Telegraph Media Group Limited}}</ref>
<ref name="WdowiakKaczmarek">{{Cytuj pismo | autor = Lilliana Wdowiak, Joanna Kaczmarek | tytuł = Psychological aspect in treating skin diseases in Polish ethnomedicine | url = https://books.google.pl/books?hl=en&lr=&id=8Hn0-t4SExgC&oi=fnd&pg=PA30&dq=Poland+dog+lard&ots=fbzvguehgt&sig=ojlV1kFvo4M-Ng37kmQ1XWQhRQU&redir_esc=y#v=onepage&q=Poland%20dog%20lard&f=false| czasopismo = Biopsychosocial Aspects of Health and Disease | wolumin = 1 | strony = 30–39 | data = 2009}}</ref>
<ref name="tp">{{Cytuj pismo | tytuł = Psi smalec sprzedam | czasopismo = Tygodnik Podhalański | data = 2007-09-27}}</ref>
<ref name="Trypa">{{Cytuj pismo | autor = Ewa Trypa | tytuł = Zabijali psy, a wytopiony psi smalec sprzedawali | url = http://www.dziennikpolski24.pl/artykul/3435629,zabijali-psy-a-wytopiony-psi-smalec-sprzedawali,id,t.html| czasopismo = Dziennik Polski | wydawca = Polska Press | data = 14 maja 2014}}</ref>
<ref name="Geller">{{Cytuj pismo | autor = Andrzej Geller | tytuł = Przerabiali psy na smalec | url = http://wiadomosci.dziennik.pl/wydarzenia/artykuly/212230,przerabiali-psy-na-smalec.html| czasopismo = Dziennik.pl | wydawca = Infor Biznes | data = 2007-10-13}}</ref>
<ref name="StasiakJurek">{{Cytuj pismo | autor = Karolina Stasiak, Anna Jurek | tytuł = Iłża: zapadł wyrok za uśmiercanie psów | czasopismo = Gazeta.pl | wydawca = Agora SA | data = 2007-11-30}}</ref>
}}

== Bibliografia ==
* Eva-Maria Krämer ''Rasy psów'', Oficyna Wydawnicza MULTICO, Warszawa 2003
* Hans Räber ''Encyklopedia psów rasowych'' tom I, Oficyna Wydawnicza MULTICO, Warszawa 1999
* Hans Räber ''Encyklopedia psów rasowych'' tom II, Oficyna Wydawnicza MULTICO, Warszawa 2001
* David Alderton ''Psy'', Wiedza i Życie, Warszawa 2006
* Jerzy Kapyś ''Boksery'', P.W. EGROS – Oficyna Wydawnicza Sp. z o.o., Warszawa 1995
* Małgorzata Jurek ''Prawdziwy Przyjaciel American Staffordshire Terrier'', Wydawnictwo Alkon, Komorniki 1999
* Lubomir Smyczyński ''Psy, rasy i wychowanie'', Państwowe Wydawnictwo Rolnicze i Leśne, Warszawa 1989
* Amanda O’Neill ''Mój pies'', Arti Centrum, Warszawa 2008

== Linki zewnętrzne ==
* [http://repozytorium.fn.org.pl/?q=pl/node/5661 Wystawa psów w Wiedniu] w kronice PKF w bazie [http://repozytorium.fn.org.pl Repozytorium Cyfrowe Filmoteki Narodowej]
* [http://repozytorium.fn.org.pl/?q=pl/node/4125 Wystawa psów w Warszawie] w kronice PAT w bazie [http://repozytorium.fn.org.pl Repozytorium Cyfrowe Filmoteki Narodowej]

{{Kontrola autorytatywna}}

[[Kategoria:Kynologia]]
[[Kategoria:Psowate]]
[[Kategoria:Zwierzęta hodowlane]]